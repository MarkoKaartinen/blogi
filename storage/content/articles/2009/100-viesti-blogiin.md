---
title: '100 viesti blogiin'
slug: 100-viesti-blogiin
status: published
published_at: 2009-08-09 13:45
updated_at: 2009-08-09 13:45
description: |
    Jep tämä on 100. viesti tänne blogiin. Tai no näin ainakin armas WordPress kertoo. Joten päätin tämän kunniaksi hieman pohtia omaa sivustoani ja sen syntyä ja sen vaiheita ja jotain tämänkaltaista. Ensinnäkin, tiedän sen, että en ole loppuunsa kovin hyvä kirjoittaja. Mutta silti on tullut kirjoiteltua 100 kirjoitusta tänne. Toiset lyhyitä ja toiset vähän pitempiä… Jatka lukemista 100 viesti blogiin
legacy: true
categories:
- Blogi
tags:
- 100
- Blogi
- markokaartinen
- menneisyys
- Sivusto
- tulevaisuus
---

<p>Jep tämä on 100. viesti tänne blogiin. Tai no näin ainakin armas WordPress kertoo. Joten päätin tämän kunniaksi hieman pohtia omaa sivustoani ja sen syntyä ja sen vaiheita ja jotain tämänkaltaista.</p>
<p>Ensinnäkin, tiedän sen, että en ole loppuunsa kovin hyvä kirjoittaja. Mutta silti on tullut kirjoiteltua 100 kirjoitusta tänne. Toiset lyhyitä ja toiset vähän pitempiä ja kappas kun jotkut on siinä välillä. Ok myönnän sen, että näitä olisi enemmän jos joskus aikoinaan olisi vain pysynyt yhdessä blogijärjestelmässä, sillä olen lähinnä pomppinut Textpatternin ja WordPressin välissä ja nyt olen pitäytynyt WordPressissä ja tulen pysymäänkin siinä. Harmi vain, että vanhojen aikojen blogaukset ovat bittiavaruudessa sillä niitä olisi mielenkiintoinen lukea.</p>
<p>Alkujaan sivustolla oli vähän sitä sun tätä ja ei oikein mitään suuntaa kunhan vain koitin jotain sisältöä saada aikaan. Mutta nyt on ehkä jotain suuntaa löytynyt ja se näyttää olevan blogi. Suurin osa päivityksistä on blogin puolelle ja mitään viksua sisältöähän täällä ei loppuusa ole (jos ei lasketa Ubuntun asennusopasta).</p>
<p>Kaikki muuttuu myös minä ja sivustoni. Sivullani on ollut todella monta ulkoasua ja sitä on tullut vaihdeltua joskus turhankin tiuhaan. Nykyiseen olen loppuunsa tyytyväinen ja tulen pitämään sitä ainakin jonkin aikaa sillä kiireiltäni en kyllä tällä hetkellä joutaisikaan koodailemaan ja suunnittelemaan uutta layouttia tänne. Joskus oli myös tarkoituksena koodata oma CMS systeemi tänne ja pitää sivustoa sen päällä. Koodailin blogin kyllä, mutta sen kehitys loppui kokonaan ja tilalle tuli WordPress. Nykyään ei ole tarkoituksena alkaa koodailmaan pyörää uudestaan ellei siitä sitten makseta :)</p>
<p>Yksi asia ei kuitenkaan ole vuosien saatossa muuttunut! Domain, markokaartinen.net on ollut hallussani niin pitkään kun jaksan muistaa.<br />
Myös kiinnostukseni web ohjelmointiin ja säätämiseen ei ole muuttunut. Nytkin teiltä näkymättömissä pyörii erilaisia koodinpätkiä ja testailuja. Jotain voisin mainitakin vaikka tässä yhteydessä. Kuten esimerkiksi omaa irc palvelinta ja linux palvelinta yleensäkin. Olen myös koodaillut työkseni www-sovellusta eräälle yritykselle joten alalla ollaan ja taustalla tapahtuu vaikka te ette kaikkea näe / tiedä.</p>
<p>Tiedän, että tämä kirjoitus on sekava ja niin olen minäkin. Tai no ainakin hieman sekava tämä on aina ollut, mutta mitä väliä? Minä maksan sivutilasta ja minä päätän mitä täällä on. Sori vaan :P</p>
<p>Sivuston tulevaisuus? Jooooo kyllä sillä on, ainakaan minä en ole lopettamassa turhien blogauksien kirjoittamista ja säätämistä. Oma tulevaisuuteni on todennäköisesti www-ohjelmoinnin puolella ja Internetissä. Ja kyllä olen nörtti!<br />
Tulen huutelemaan täällä vielä monet kerrat aiheesta CoD ja muut nörttijutut ;) joten voitte rauhassa heittää kommenttiin jos jokin kiinnostaa teitä niin voinpa vaikka kirjoitella oman mielipiteenikin. Jotain pientä helppiä voisi tulla aiheesta linux virtuaalipalvelimet.</p>
<p>Loppujen lopuksi taidot mitä minulla on www-ohjelmoinnissa ja muussa hässäkässä on hyvin pitkälti itse opittuja ja välillä kovan Googlailun tuloksena. Tosin kohtahan tuo ammattikorkeakoulukin on käyty ja taas yhdet paperit takataskussa, joten pitäisi alkaa miettiä mitä sitä tekisi elämällään.</p>
<p>Olisikohan tämä 100. blogaus tässä, minusta ainakin tuntuu, että pää alkaa olla tyhjä ja tyhmä. Katsellaanpa sitten jotain tämän tapaista kertausta taas jossain välissä tai sitten ei. Mutta viestiä tulee tulemaan jatkossakin.</p>
<p>Hyvää päivän jatkoa kaikille!</p>