---
title: 'Ongelmat tietotekniikassa'
slug: ongelmat-tietotekniikassa
status: published
published_at: 2009-08-10 10:31
updated_at: 2009-08-10 10:31
description: |
    Kuten varmaan tiedätte, olen opiskellut tietotekniikkaa jokusen vuoden ja ollut töissä lähituessa ja tehnyt sitä sun tätä koneiden kanssa. Ja silti aina ei voi antaa mitään järkevää selitystä miksi joku ongelma ratkeaa. Tiedättekö mitä tarkoitan? Jos ette niin tässä pari esimerkkiä. Windows Server käyttistä olen joutunut konffailemaan useaan eri otteeseen koulutuksen puolesta/takia ja siinä onkin… Jatka lukemista Ongelmat tietotekniikassa
legacy: true
categories:
- Blogi
tags:
- ongelmat
- tietokone
- tietotekniikka
---

<p>Kuten varmaan tiedätte, olen opiskellut tietotekniikkaa jokusen vuoden ja ollut töissä lähituessa ja tehnyt sitä sun tätä koneiden kanssa. Ja silti aina ei voi antaa mitään järkevää selitystä miksi joku ongelma ratkeaa. Tiedättekö mitä tarkoitan? Jos ette niin tässä pari esimerkkiä.</p>
<p>Windows Server käyttistä olen joutunut konffailemaan useaan eri otteeseen koulutuksen puolesta/takia ja siinä onkin yleensä ne jännimmät &#8221;ongelmat&#8221;. Otetaan tilanne, jossa konffit lähiverkkoa ja kaikki on oikein (siis oikeasti kaikki ON oikein) ja kappas kun se lähiverkko ei toimikaan. No alat tutkimaan, että missä vika ja toteat seuraavat asiat: piuhat on kiinni ja toimii, asetukset on oikein koneissa ja jopa palomuurista on sallittu sopivat asiat. Sitten alat vain testaamaan randomeja eri asioita mitä tulee mieleen ja käytät loppupäivän tunnit tähän. Tämän jälkeen lähdet kotiin ja tulet ensi viikolla samoille tunneille uudestaan ja heität palvelimen päälle ja alat taas testaamaan lähiverkkoa ja kappas kummaa kun se alkaa toimimaan. Mitään järkevää syytä tähän ei löydy ja mitään muuta selitystä kuin, että annoit koneen olla viikon kiinni (ja ok ennen kuin joku sanoo, että bootissa vika, sitäkin koitettiin tuolla jo).<br />
Ja tiedän myös, että en ole ainoa joka on tätä mieletä Windows Serveristä ja on törmännyt samantapasiin ongelmiin sen kanssa.</p>
<p>Tietysti nämä parhaat oppitunneilla huomatut ongelmatilanteet esimerkiksi koodauksessa katoavat sopivasti kun opettaja tulee selän taakse katsomaan, että mikähän tässä nyt mättää. Muutenkin joskus tuntuu, että tämä ala on välillä henkimaailman asioita, riippuuko jonkin asian toimivuus kuun asennosta? Ei kai&#8230; tai no&#8230; mistä sen tietää?<br />
Mutta koitapa siinä tilanteessa selittää asiakkaalle, että miksi kone toimii vaikka en tehnyt mitään minkä pitäisi edesauttaa sen toimimsta?</p>
<p>Olen joutunut soveltamaan oppimaani suhteellisen paljon niin asiakaskäynneillä, kotona ja muualla. Sillä ikinä ei tiedä mihin sitä loppuusa törmää kun lähtee katsomaan jonkin naapurin konetta.</p>
<p>Tämmöstä tällä kertaa ja heitelkääs jotain omaa jännää kokemusta kommentteihin</p>