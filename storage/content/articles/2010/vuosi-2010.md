---
title: 'Vuosi 2010'
slug: vuosi-2010
status: published
published_at: 2010-12-31 12:19
updated_at: 2010-12-31 12:19
description: |
    On taas tullut aika kirjoittaa se jo perinteeksi muodostunut vuotuinen katsaus minusta ja blogista. (Tästäkin artikkelista tulee varmaan 100 kysymystä eräältä ihmiseltä joten koitan olla kattava ;) ). Eli tulossa on erittäin sekalainen katsaus vuodesta 2010 – asiat eivät ole missään järkevässä järjestyksessä, joten koittakaa kestää. Artikkeleita on tullut 30.12.2010 mennessä 106 kappaletta (kun lasketaan… Jatka lukemista Vuosi 2010
legacy: true
categories:
- Blogi
tags:
- 2010
- Elämä
- kertaus
- Marko
- vuosi 2010
---

<p>On taas tullut aika kirjoittaa se jo perinteeksi muodostunut vuotuinen katsaus minusta ja blogista. (Tästäkin artikkelista tulee varmaan 100 kysymystä eräältä ihmiseltä joten koitan olla kattava ;) ). Eli tulossa on erittäin sekalainen katsaus vuodesta 2010 &#8211; asiat eivät ole missään järkevässä järjestyksessä, joten koittakaa kestää.</p>
<p>Artikkeleita on tullut 30.12.2010 mennessä 106 kappaletta (kun lasketaan mukaan tumblr postaukset). Tämä on jo erittäin hyvä määrä mielestäni ja se tarkoittaa sitä, että joka viikko on tullut vähintään 2 postausta. Tosin näitähän on voinut tulla enemmän jonain viikkona ja vähemmän toisena, mutta näin laskennallisesti 2 per viikko. Koitetaan vuonna 2011 pyrkiä samaan!</p>
<p>Vähemmän yllättäen vuonna 2010 on tullut kirjoitettua pelaamisesta. On ollut juttua Battlefield Bad Company 2:sta, Xbox peleistä, PC-peleistä, CoD MW2:sta, CoD BO:sta ja onpa sinne päässyt Nintendo DSi mukaan. Eli pelailua on harrastettu vähän joka alustalla. Pelaaminen jatkuu vuonna 2011 ja voin luvata, että tänne tulee myös lisää artikkeleita aiheeseen liittyen.</p>
<p>Toinen vuoden 2010 asia on ollut valokuvaus. Tästä on tullut minun uusi tai ei se enää uusi harrastus ole, mutta kuitenkin. Olen julkaissut täällä joitain kuvia ja aloitin Projekti 365, joka kuitenkin epäonnistui, koska sen teko tuntui sen verran pakkopullalta että jatkaminen ei ollut mielestäni järkevää. Valokuvia tulen ottamaan vieläkin ja niitä tulee aika ajoin tänne julkaistua.</p>
<p>Koooooodaus on ollut myös yksi osa tätä vuotta. Tämä näkyy mm. parina koodivinkkinä, etätyö kirjoituksella ja parilla muulla blogikirjoituksella &#8211; sekä parilla projektilla, jotka on tänne laitettu. Koodaukseen liittyy osana myös säätäminen ja erilainen häsellys webin parissa. Tumblr postaukset on tänä vuonna laitettu tähän blogiin tulemaan. Myös Twitterissä olen aktivoitunut yhä enemmän.</p>
<p>Tietysti erilaiset lelut ovat osana elämääni. Kuten iPhone 4 on tullut hankittua ja MacBookki löytyy myös käytöstä. Näistä vekottimista tulee artikkeleita tänne silloin tällöin ja tulen varmaan myös vinkkejä pistämään näistä tänne. Eli myös ensi vuonna voitte katsella artikkeleita näistä ah niin kivoista vempeleistä &#8211; oli ne sitten tietokoneita tai muita laitteita.</p>
<p>Jos vähän omasta elämästä raottaisi kuluneen vuoden osalta, kun tuli käytyä nuo tekniset ja muut nörttijutut läpi. Eli tuli käytyä ekan kerran elämässä asuntomessuilla, ihan kiva kokemus kierrellä taloja katsomassa &#8211; jos olisi rakentamassa tai ostamassa taloa niin tuolta saisi varmasti hyviä ideoita siihen hommaan. Tuli tässä pari päivää sitten muutettuakin (saunallinen kaksio rox!) ja vasta eilen oli oikeastaan kaikki tavarat paikallaan. Geokätköilyäkin tuli koitettua, mutta tätä ei ole kerennyt harrastaa hetkeen (josko ensi vuonna enemmän?). Ehkä tässä näitä, tietty paljon muutakin on tapahtunut vuoden aikaan ja ei kaikkea jaksa/halua/kerkeä listata tähän kirjoitukseen.</p>
<p>Olisikohan tämä tässä? Mitään ei tule enää mieleen joten on!</p>
<p><strong>Toivotan omasta puolestani teille kaikille hyvää tulevaa vuotta 2011!</strong></p>