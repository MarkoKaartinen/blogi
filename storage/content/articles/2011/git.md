---
title: 'Git'
slug: git
status: published
published_at: 2011-12-17 21:28
updated_at: 2011-12-17 21:28
description: |
    Tämä aihe menee taas kategoriaan harva ymmärtää tai toivon ainakin, että moni lukija ymmärtää (parempi puoliskoni ei, pahoittelut hänelle :)). Git on erittäin suosittu Linus Torvaldsin kehittämä versionhallintaohjelmisto, joka on suunniteltu toimimaan hajautetusti ja mahdollisimman tehokkaasti. Lueskelin Wikipediasta Gitistä tässä ja silmään pisti se, että Git tarkoittaa britti slangissa ääliötä. Linus Torvalds sanoi tuohon liittyen… Jatka lukemista Git
legacy: true
categories:
- Blogi
tags:
- Git
- GitHub
- koodaus
- ohjelmointi
- versionhallinta
---

<p>Tämä aihe menee taas kategoriaan harva ymmärtää tai toivon ainakin, että moni lukija ymmärtää (parempi puoliskoni ei, pahoittelut hänelle :)). <a href="http://git-scm.com/" target="_blank">Git</a> on erittäin suosittu Linus Torvaldsin kehittämä versionhallintaohjelmisto, joka on suunniteltu toimimaan hajautetusti ja mahdollisimman tehokkaasti. Lueskelin Wikipediasta <a href="http://fi.wikipedia.org/wiki/Git">Gitistä</a> tässä ja silmään pisti se, että Git tarkoittaa britti slangissa ääliötä. Linus Torvalds sanoi tuohon liittyen seuraavan lausahduksen: <em>&#8221;I&#8217;m an egotistical bastard, and I name all my projects after myself. First Linux, now git.&#8221;</em></p>
<p><!--more--></p>
<p>Eli toisinsanoen Git on työkalu versioiden hallintaan, taitaa suurin osa koodareista käyttää näitä &#8211; itse ainakin suosittelen versionhallintaa jo senkin takia, että voi palata taaksepäin mikäli joku menee pieleen. Hommahan toimii niin, että sinulla pitää olla repository joka on yksinkertaistettuna yksi kansio ja kaikki mitä sen sisällä on. Teet muutoksen repositoryssä olevaan tiedostoon &#8211; lisäät vaikka tekstiä sinne. Tämän jälkeen sinä committaat muutokset viestin kera repositoryyn ja homma on sinänsä ok.</p>
<p>Itsellä on käytössä yksi keskitetty paikka missä oikeastaan kaikki projektit sijaitsevat. Omat Githubissa ja työprojektit sitten meidän omalla palvelimella. Niissä homma pelaa muuten samalla tavalla paitsi, että joka kerta kun aloitan hommat koneella haen uusimman version repositorystä esim. Githubista. Sekä joka kerta kun lopetan (usein koodauksen aikanakin) vien commitit repositoryyn.</p>
<p>Kuulostaa ehkä äkkiseltään hieman monimutkaiselta, mutta sitä se ei mielestäni ole. Itsellä on nykyään Githubissa myös yksityisiä projekteja sillä en halua niiden lähdekoodia julkaista ihan vielä kaikille. Kannattaa tutustua Gitin kiemuroihin ja Github on ilmainenkin vielä!</p>
<p>Itselläni on vielä suhteellisen paljon opittavaa sillä en ole läheskään kaikkia Gitin ominaisuuksia päässyt koittamaan käytännössä. Pääosin tulen käyttämään <a href="https://github.com/" target="_blank">Githubia</a> hyödykseni ja sitä kannattaa teidänkin koittaa ja tulen tänne infoamaan projekteistani (vähän ajan päästä kuulette yhdestä).</p>