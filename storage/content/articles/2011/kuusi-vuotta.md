---
title: 'Kuusi vuotta'
slug: kuusi-vuotta
status: published
published_at: 2011-11-17 18:27
updated_at: 2011-11-17 18:27
description: |
    MarkoKaartinen.net domain hankittiin tasan kuusi vuotta sitten – tätä päivämäärää voidaan pitää siis MarkoKaartinen.netin syntynä. Tässä postauksessa tulen käsittelemään hieman mitä kuuden vuoden aikana on tapahtunut sivustolla ja elämässäni eli pieni kertaus alkaen vuodesta 2005. 2005 oli sinällään mielenkiintoinen vuosi, olin viimeisiä hetkiä kauppiksessa ja datanomin paperit oli lähes taskussa ja työharjoittelu edessä. Olin siis… Jatka lukemista Kuusi vuotta
legacy: true
categories:
- Blogi
tags:
- Elämä
- Marko
- MarkoKaartinen.net
- Sivusto
---

<p>MarkoKaartinen.net domain hankittiin tasan kuusi vuotta sitten &#8211; tätä päivämäärää voidaan pitää siis MarkoKaartinen.netin syntynä. Tässä postauksessa tulen käsittelemään hieman mitä kuuden vuoden aikana on tapahtunut sivustolla ja elämässäni eli pieni kertaus alkaen vuodesta 2005.</p>
<p>2005 oli sinällään mielenkiintoinen vuosi, olin viimeisiä hetkiä kauppiksessa ja datanomin paperit oli lähes taskussa ja työharjoittelu edessä. Olin siis melkein valmistunut ammattiin ja osittain työharjoittelun kautta sain tämän domainin. Kävi nimittäin tuuri ja sain tämän domainin pienenä ennakkona työharjoitteluun &#8211; firma jossa olin teki nimittäin webhostausta ja muuta sen kaltaista.</p>
<p>2006 oli taas se vuosi jona paiskoin töitä tai no&#8230; alkuvuoden olin työharjoittelussa (tammi-toukokuu) ja siitä sitten datanomin papereiden kanssa työkkärin luukulle. Töitähän ei sinänsä löytynyt heti vaan jouduin tekemään pientä haeskelua, lopulta päädyin Maaningan kunnalle it-tukihenkilöksi (työkkärin tukema) ja sitä kautta tuli sitten tehtyä jokunen kuukausi noitakin hommia. Nämä työt piti lopettaa 2006 lopussa sillä armeija kolkutteli oven takana&#8230;</p>
<p>Mitäpä voisi sanoa vuodesta 2007, muuta kuin sen, että olin armeijassa puolet siitä. Olin Kainuun Prikaatissa 180 aamua ja lopulta lähdin sieltä pois jääkärinä (Panssarintorjuntaohjus 2000 &#8211; ampuja). Intin jälkeen kävin tekemässä vielä pari kuukautta töitä Maaningan kunnan it-tuessa. Tämän jälkeen lähdin ammattikorkeakouluun Kuopioon, tietenkin tietojenkäsittelypuolelle.</p>
<p>Vuosi 2008 oli oikeastaan aika perus opiskelijavuosi, blogiin tuli kuitenkin 62 kirjoitusta, joita voitte ihmetellä <a href="https://markokaartinen.net/arkisto/">arkiston</a> kautta. 2009 vuosikin oli suhteellisen normaalia settiä, opiskelin ja näin, mutta erikoisuutena tuli se, että aloin työskentelemään koodaushommissa työni ohella. Tuli ensimmäinen kosketus nykyiseen asiakkaaseen (silloiseen työnantajaan).</p>
<p>2010 oli taas aktiivisin blogivuosi koskaan tässä blogissa (ennen vuotta 2011 ;)). Silloin tuli mm. ensimmäinen Macbookki tähän huusholliin, helkutti kaikkea sitä :D Nyt en tosin vaihtaisi sitä mihinkään. Silloin tuli myös aloitettua seurustelusuhde nykyisen avopuolison kanssa.</p>
<p>Tämä vuosi on ollut vähintäänkin mielenkiintoinen. Paljon on tapahtunut &#8211; tosin &#8221;bisnes&#8221;-puolella. Valmistuin vihdoin tietojenkäsittelyn tradenomiksi ja samalla tuli tehtyä suurin muutos omalla urallani ikinä &#8211; aloin <a href="https://markokaartinen.net/elysium-solutions-oy/">yrittäjäksi</a>.</p>
<p>MarkoKaartinen.net on elänyt minun mukanani ja monia ulkoasuja on ollut matkan varrella. Toivottavasti voin kirjoittaa 4 vuoden päästä 10-vuotis kirjoituksen.</p>
<p>Kysynpä tässä vielä, mitä haluaisitte tältä sivustolta? Haluatteko nähdä jotain tiettyä? Kuvaa, videota, ääntä tai jotain &#8211; se voi olla ihan mitä vain! Ehdota :)</p>