---
title: 'OP vaikeutti laskujen maksua'
slug: op-vaikeutti-laskujen-maksua
status: published
published_at: 2011-12-13 19:00
updated_at: 2011-12-16 16:03
description: |
    OP teki tietoturvan nimessä uudistuksen verkkopalveluihinsa. Sama uudistus vaikeutti elämääni kuitenkin aika paljon tai lähinnä laskujen maksamista. Maksoin nimittäin viime viikolla yrityksen laskuja (sielläkin OP käytössä) ja niitä oli jokunen siinä maksettavana. Ei normaalisti mitään, mutta tällä kertaa jokainen maksettava lasku piti hyväksyä vielä avainluvulla. Itseäni ei häirinnyt se uudistus, että heti kirjautumisen jälkeen kysytään… Jatka lukemista OP vaikeutti laskujen maksua
legacy: true
categories:
- Blogi
tags:
- kehitysehdotus
- OP
- Osuuspankki
- pankki
- verkkopalvelu
---

<p>OP teki tietoturvan nimessä uudistuksen verkkopalveluihinsa. Sama uudistus vaikeutti elämääni kuitenkin aika paljon tai lähinnä laskujen maksamista. Maksoin nimittäin viime viikolla yrityksen laskuja (sielläkin OP käytössä) ja niitä oli jokunen siinä maksettavana. Ei normaalisti mitään, mutta tällä kertaa jokainen maksettava lasku piti hyväksyä vielä avainluvulla.</p>
<p>Itseäni ei häirinnyt se uudistus, että heti kirjautumisen jälkeen kysytään avainluku. Tämä sen sijaan häiritsee sillä tuo hidastaa tuota touhua jonkin verran ja tuo mielestäni turhan askeleen koko toimenpiteeseen. Eihän se neljän numeron kirjoittaminen ylivoimaista ole, mutta silti hidastaa jonkin verran ja lisää avainlukujen kulutusta. 300 avainlukua menee nopeasti ja kohta on varmaan jo 500 luvun listoja?</p>
<p>Tarjoan OP:lle ratkaisua tähän ongelmaan tai ainakin hieman helpotusta. Voisitte nimittäin tehdä koko laskun maksamisen niin, että jokainen lasku jonka maksat menee laskujonoon (tjs.) ja sen jälkeen kun olet lisännyt haluamasi laskut jonoon niin varmistaisit ne kaikki kerralla sillä avainluvulla. Tämä ajaisi mielestäni täysin saman asian kuin nykyinen, mutta hieman paremmin kun käsitellään useita laskuja kerralla. Itse yleensä maksan useamman laskun kuin yhden kerralla niin tämä olisi minun mieleinen ominaisuus.</p>
<p>Pistin äsken itseasiassa OP:lle palautetta tästä aiheesta ja kerroin samalla tämän kehitysehdotukseni. Odotan mielenkiinnolla mitä he vastaavat, tällä välin voitte itse laittaa OP:lle viestiä ja ehdottaa tätä tai jotain muuta ratkaisua.</p>
<p>Kommentit ja mielipiteet ovat tervetulleita!</p>
<p><strong>Muokkaus</strong>: OP:n vastaus lisätty alle.</p>
<p>OP vastasi seuraavasti:<br />
<em>Maksun vahvistaminen avainluvulla ei kuluta listaa, vaan kierrättää aiempia avainlukuja.<br />
Tällä hetkellä useamman maksun hyväksyminen kerralla ei ole mahdollista.</em></p>