---
title: 'Perjantai, no perhana'
slug: perjantai-no-perhana
status: published
published_at: 2011-10-28 21:20
updated_at: 2011-10-28 21:20
description: |
    Miten nämä nyt näin pomppii ohi. Tämäkin meinasi mennä ohi, mutta noh tällä kertaa pohditaan. Tämä perjantaipohdinta onkin sitten kaikkien näiden kolmen (?) viikon ajalta. Tästähän piti tulla joka viikkoinen tapa, mutta olen perhana sentään päässyt lipsumaan tästäkin. Tänään en lipsu, onhan perjantaita sentään jäljellä 3 tuntia. Voisi oikeastaan sanoa niin, että osa artikkeleistani meni… Jatka lukemista Perjantai, no perhana
legacy: true
categories:
- Blogi
tags:
- Battlefield 3
- Elämä
- L4L2011
- Marko
- matka
- Perjantaipohdinta
- tallinna
- Viro
---

<p>Miten nämä nyt näin pomppii ohi. Tämäkin meinasi mennä ohi, mutta noh tällä kertaa pohditaan. Tämä perjantaipohdinta onkin sitten kaikkien näiden kolmen (?) viikon ajalta. Tästähän piti tulla joka viikkoinen tapa, mutta olen perhana sentään päässyt lipsumaan tästäkin. Tänään en lipsu, onhan perjantaita sentään jäljellä 3 tuntia.</p>
<p>Voisi oikeastaan sanoa niin, että osa artikkeleistani meni suoraan tuonne <a title="L4L2011 artikkelit" href="https://markokaartinen.net/l4l2011-artikkelit/">L4L2011</a> projektin puolella ja tämä jäi hieman syrjään. Nyt tuo projekti kuitenkin päättyi ja voin keskittyä muihin sivustoihin. Tämä on sinällään hyvä asia sillä ideoitahan on paljon, mutta kun olisi sitä aikaa toteuttaa kaikki!</p>
<p>Ai niin, viime perjantain lipsumisen selitän kyllä ihan sillä, että olin Tallinnassa minilomalla. Kävin pienen porukan kanssa Viron puolella ja aikaa siellä vierähti kolmen yön verran. Ruokahan siellä on loistavaa ja edullista (samaten juoma köh). Tuli myös ajeltua siellä ratikalla, joka oli sinäsä jo oma kokemus :) (ei pirun turisti (lue minä) osannut leimata lippuakaan ekalla kerralla). Siitäkin reissusta selvittiin onneksi elossa takaisin ja muutamaa euroa köyhempänä tietysti (ja tuliaiset rikkaampana).</p>
<p>Tämän perjantain (tai no tämän viikon) isoin juttu on ollut oikeastaan BATTLEFIELD 3 (huomioikaa isot kirjaimet). Tämä nimittäin ilmestyi vihdoin ja viimein! Voin sanoa vain, että huh huh mikä peli! Tulee istuttua monta monituista tuntia tuonkin pelin ääressä. Pääsee uusi pelikonekin kunnon käyttöön (ai niin tästäkään en ole maininnut mitään&#8230; tämäkin asia pitäisi blogata).</p>
<p>Artikkeleita on jokunen tässä työn alla, mutta en ole saanut itseäni kirjoittamaan niitä. Samaten välillä on pyöritelty paria blogi-ideaakin. Noita muuten jos on (blogi-ideoita) niin <strong>saa</strong> huudella, koska voin lähteä mukaan! Vaikka sinulla ei tieto-taitoa blogin pyörittämisestä ole niin allekirjoittaneelta sitä löytyy.</p>
<p>Tämmöistä tällä kertaa ja katsotaan josko ensi viikolla muistaisi olla taas kanavalla!</p>