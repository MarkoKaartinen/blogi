---
title: 'Perjantaipohdinta'
slug: perjantaipohdinta
status: published
published_at: 2011-09-02 19:21
updated_at: 2011-09-02 19:23
description: |
    Katsotaan jos saisi aloitettua uuden sarjan tänne blogiin, tarkoituksena olisi perjantaisin aina pohtia jotain minun elämään liittyvää. Tällä kertaa tulee aika sekalainen seurakunta eri aiheista. Toki voitte liittyä seuraani pohtimaan ja aloittaa tekemään samaa omassa blogissa! Omat projektit Aloitetaan verkosta, eli kävästään läpi muutama oma projekti ja niiden status. MarkoKaartinen.net on hyvässä jamassa ja sitä en… Jatka lukemista Perjantaipohdinta
legacy: true
categories:
- Blogi
tags:
- Android
- Apple
- bisnes
- Elämä
- firma
- HTC
- iPhone
- L4L2011
- LIFEBOOK4Life
- Marko
- Perjantaipohdinta
- pohdintaa
- projektit
- tekniikka
---

<p>Katsotaan jos saisi aloitettua uuden sarjan tänne blogiin, tarkoituksena olisi perjantaisin aina pohtia jotain minun elämään liittyvää. Tällä kertaa tulee aika sekalainen seurakunta eri aiheista. Toki voitte liittyä seuraani pohtimaan ja aloittaa tekemään samaa omassa blogissa!</p>
<h2>Omat projektit</h2>
<p>Aloitetaan verkosta, eli kävästään läpi muutama oma projekti ja niiden status.</p>
<p><strong>MarkoKaartinen.net</strong> on hyvässä jamassa ja sitä en tule ihan heti kehittämään, tosin voitte ilmoitella mikäli haluatte jotain parannuksia (mikäli joku <a href="https://markokaartinen.net/tag/ple/">PLE</a>-porukasta eksyy tänne niin tiedän, että CV pitää päivittää).</p>
<p><strong>RantSite.net</strong> oli ilmeisesti kesän hieman hiljainen, no tästä se alkaa piristymään. Sinne on tulossa lähiaikoina arvostelu eräästä tuotteesta ja kilpailu liittyen siihen tuotteeseen. Suosittelen seuraamaan sitä sivustoa ja tulen itsekin kirjoittamaan sinne lähiaikoina.</p>
<p><strong>Pottu</strong> on taas hyvillä juurilla, aikoinaan tehty palveluntarjoajan vaihdos takaisin suomeen toi halutun lopputuloksen. Tällä hetkellä Pottu voi hyvin ja enpä ole sitäkään uudistanut millään tavalla. Se tekee sen mitä tarvitsee tälläkin panoksella.</p>
<p><strong>M-Pic</strong> hylättiin osittain, tosin tämän tilalle tuli uusi projekti, jossa käytetään M-Pic -sovelluksen koodia avuksi. Tästä tulevasta projektista sitten lisää kun on sen aika.</p>
<p><strong>Reissuun.net</strong> ei saavuttanut niin kovaa suosiota kuin toivoin, mutta en ole luovuttanut sen suhteen. Itse pitäisi sinne kirjoitella yksi reissukertomus ja syksyllä on tulossa lisää reissuja. Tulen pohtimaan tuon toteutusta hieman tarkemmin tässä syksyn aikana.</p>
<p>Olen aloittanut ja lopettanut parikin projektia, näistä ei tosin ole tullut kovin suurta mainintaa minnekkään. M-Picin kohdassa mainittu &#8221;uusi projekti&#8221; sisältää tosin paljon elementtejä noista lopetetuista projekteista. Eli jotain jännää on tulossa joskus.</p>
<h2>Tekniset vempeleet</h2>
<p>Jokaisella nörteillä on näitä ja niitä pitää saada lisää.</p>
<p><strong>MacBook Pro</strong> on ollut minulla jo muutaman kuukauden ja tämä on loistava peli. En ole luopumassa tästä minnekkään ja tätä käytellään vielä pitkään! Ainut mitä tälle pitäisi tehdä on muistin ja kiintolevytilan lisäys, sen jälkeen tämä olisi vielä parempi vekotin.</p>
<p><strong>iPhone</strong> on vieläkin matkassa ja pysyy matkassa vielä jonkin aikaa. Senkään kanssa ei ole ongelmia ollut ja sehän toimii. Kaveriksi iPhone sai <strong>HTC Desire Z</strong> -Android luurin ja sekin on ollut työpuhelimeksi vallan mainio. Ellen olisi iPhoneen törmännyt aikoinaan niin tämä voisi olla hyvinkin käytössä sen sijaan.</p>
<p>Ettei mene ihan vanhan kertaukseksi, niin sanottakoon, että hankin yhden uuden vempaimen josta tulee arvostelua sunnuntaina. Sekä olen päässyt mukaan erääseen projektiin joka tuo teknisen vempeleen arvosteluita tänne enemmänkin. Siitä lisää kunhan tiedän, että saan huudella siitä vapaasti :) (itseasiassa sain juuri sähköpostin, jossa sanottiin että voin alkaa kirjoittelemaan tästä projektista).</p>
<h2>LIFEBOOK4Life</h2>
<p>Tämä on projekti johon pääsin mukaan! Tällä hetkellä odottelen laitetta testiin ja tulen sillä suorittamaan erilaisia taskeja sekä arvosteluita. Tavoitteena olisi tuottaa teille hyvää sisältöä ja kokeilla hieman omia rajojani videoiden ja muiden ratkaisuiden suhteen. Tämän projektin virallinen startti on 9. päivä syyskuuta eli tulen kirjoittamaan tästä ensi viikon perjantaina huimasti enemmän! Voit jo stalkata tätä kampanjaa osoitteessa <a href="http://www.lifebook4life.com ">www.lifebook4life.com</a>.</p>
<h2>Bisnes</h2>
<p>Kuten kirjoittelin jo aiemmin niin aloitin kesällä pyörittämään firmaa kaverini kanssa. Kesä oli yllättäen hiljainen, koska kaikki oli lomalla ja kontakteja oli vaikea saada kiinni. Nyt kuitenkin näyttää vilkastuvan ja Elysium Solutions Oy tekee kovasti töitä menestyäkseen! Mikäli on tarvetta verkkosovelluksille tai muille IT-alan ratkaisuille niin ottakaa yhteyttä!</p>
<h2>Sekalaista pohdintaa</h2>
<p>Surullista&#8230; BB alkoi&#8230; Tätä ohjelmaa en ole kaivannut millään muotoa. Tätä näkyy sitten mediasta ja joka paikasta. Voin VAKUUTTAA, että tämä on ainoita BB:tä käsitteleviä artikkeleita täällä.</p>
<p>Toivotaan, että tämä Perjantaipohdinta -sarja jäisi pysyväksi ja saisin tällöin kirjoitettua ainakin yhden artikkelin viikkoon!</p>