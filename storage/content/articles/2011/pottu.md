---
title: 'Pottu'
slug: pottu
status: published
published_at: 2011-02-17 17:11
updated_at: 2011-02-17 17:11
description: |
    Nyt kaikki miettii, että mikähän peruna artikkeli täältä on tulossa. No tällä kertaa en ala perunasta puhumaan, eikä nyt kyllä liipata ruokaa millään muulla kuin tuolla nimellä. Mikä on Pottu? Pottu on nimittäin minun pitkäaikainen projekti. Kyseessähän on siis minun oma virtuaalipalvelin. Virtuaalipalvelinhan (vps) on käytännössä osa fyysistä palvelinta, virtuaalipalvelinhan käyttäytyy kuitenkin kuin oikea fyysinen… Jatka lukemista Pottu
legacy: true
categories:
- Blogi
tags:
- palvelin
- Pottu
- projekti
- Twitter
- vps
- www
---

<p>Nyt kaikki miettii, että mikähän peruna artikkeli täältä on tulossa. No tällä kertaa en ala perunasta puhumaan, eikä nyt kyllä liipata ruokaa millään muulla kuin tuolla nimellä.</p>
<h2>Mikä on Pottu?</h2>
<p>Pottu on nimittäin minun pitkäaikainen projekti. Kyseessähän on siis minun oma virtuaalipalvelin. Virtuaalipalvelinhan (vps) on käytännössä osa fyysistä palvelinta, virtuaalipalvelinhan käyttäytyy kuitenkin kuin oikea fyysinen palvelin. Tämän takia vps:n voi saada suhteellisen edullisestikin.</p>
<p>Yksinkertaisesti sanottuna Pottu on minun oma leikkikenttä ja testialusta. Potulla on myös käyttäjiä jokunen kappale ja muutama palvelu heitä varten. Mitään en veloita tästäkään lystistä!</p>
<p>Pottu tarjoaa tällä hetkellä käyttäjilleen shellin (lähinnä irssin ajamista varten), sähköpostin, sivutilan ja halutessaan sql-tietokannan. Potulla on myös Wiki, Webmail, blogi ja omat sivutkin &#8211; näiden osoitteet tulet löytämään artikkelin lopusta.</p>
<h2>Historia</h2>
<p>Piti ihan tarkistaa tätä blogipostausta varten milloin Pottu syntyi &#8211; etsinnän tuloksena sain päivän 5.9.2008. Eli Pottu on jo 2,5 vuotta vanha! Pitää seuraaville synttäreille kehitellä jotain mielenkiintoista.</p>
<p>Homma lähti pyörimään idealla, että haluan kokeilla palvelimen ylläpitämistä ja vps:n avulla se oli helppoa ja suhteellisen edullistakin. Tätä ideaa onkin sitten pyöritetty edellä mainitut 2,5 vuotta ja uskon, että tästä on ollut vain hyötyä itselleni.</p>
<p>Aluksi Pottu tarjosi vain shellin ja oman kiinnostuksen myötä homma on laajentunut. Viimeisimpänä suorituksena olen saanut toimivan e-mail palvelimen pyörimään Potulle joten @pottu.fi e-mail osoite toimii loistavasti!</p>
<p>Pottu on ollut monella eri palveluntarjoajalla ja on tullut havaittua ne tietyt joita kierrän kaukaa ja ne tietyt joilla homma pelaa. Tässä hommassa kävi niin, että ensimmäinen oli paras palveluntarjoaja ja sitten se ostettiin &#8211; tämän jälkeen palvelu siirtyi pois kyseiseltä tarjoajalta. Olen kokeillut niin ulkomaisia kuin kotimaisia ja tällä hetkellä olen kotimaisella palveluntarjoajalla ja homma pelaa hyvin.</p>
<h2>Tulevaisuus?</h2>
<p>Potun tulevaisuus näyttää hyvältä. Olen juuri saanut tehtyä siirron takaisin suomalaiselle palveluntarjoajalle, joten olemme taas suhteellisen varmalla pohjalla. Palveuitakin on nyt enemmän kuin koskaan ennen ja homma pelaa tällä hetkellä loistavasti.</p>
<p>Tulen jossain vaiheessa ottamaan käyttöön puoliavoimen rekisteröitymisen, eli tulen ottamaan lisää käyttäjiä Potulle. Tästä saatte lisää tietoa Potun sivuilta ja seuraamalla Potun blogia (näiden osoitteet löytyy artikkelin lopusta).</p>
<h2>Mistä löydän Potun?</h2>
<p>Pottu on taas monessa mukana. Potulla on omat kotisivut osoitteessaa <a href="http://pottu.fi" target="_blank">www.Pottu.fi</a>. Potun Wiki taas löytyy osoiitteesta <a href="http://wiki.pottu.fi" target="_blank">wiki.pottu.fi</a>. Tietysti jokaisella itseään kunnioittavalla palvelimella on oltava oma Twitter tili: <a href="http://twitter.com/pottumaa" target="_blank">twitter.com/Pottumaa</a>. Twitter muuten päivittyy täysin omatekemän skriptin kautta tuonne. Tietysti se blogi vielä: <a href="http://pottu.tumblr.com">pottu.tumblr.com</a></p>