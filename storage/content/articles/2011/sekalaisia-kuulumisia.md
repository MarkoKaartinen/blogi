---
title: 'Sekalaisia kuulumisia'
slug: sekalaisia-kuulumisia
status: published
published_at: 2011-07-21 21:24
updated_at: 2011-07-21 21:26
description: |
    Tänne on hyvä silloin tällöin kirjoitella niin te satunnaiset lukijat ja googlaajat tulette taas tänne vahingossa. Hienoa! On täällä niitä harvoja, jotka seuraa oikeasti tätä blogia ja käyvät täällä silloin tällöin tarkistamassa onko tullut uutta tai ehkäpä jopa käyttävät RSS-lukijaa avukseen. Tämä sekalaisia kuulumisia postaus on heitä varten! Kokoan tässä hieman tulevaa, tätä hetkeä ja… Jatka lukemista Sekalaisia kuulumisia
legacy: true
categories:
- Blogi
tags:
- Elämä
- Elysium Solutions Oy
- firma
- Helsinki
- Kreeta
- Kreikka
- kuulumiset
- loma
- Marko
- matka
- passi
- sekalaista
- SMF
- suomi
- Turku
- tuuri
- wordpress
---

<p>Tänne on hyvä silloin tällöin kirjoitella niin te satunnaiset lukijat ja googlaajat tulette taas tänne vahingossa. Hienoa! On täällä niitä harvoja, jotka seuraa oikeasti tätä blogia ja käyvät täällä silloin tällöin tarkistamassa onko tullut uutta tai ehkäpä jopa käyttävät RSS-lukijaa avukseen. Tämä sekalaisia kuulumisia postaus on heitä varten! Kokoan tässä hieman tulevaa, tätä hetkeä ja ehkä hieman mennyttäkin.<br />
<!--more--><br />
Aloitetaan menneestä, olen siis yrittäjä nykyään (ellei joku jo tätä <a title="Elysium Solutions Oy" href="https://markokaartinen.net/elysium-solutions-oy/">tajunnut</a>). Olemme pari kuukautta pyörittäneet yritystä yhdessä luokka-/työkaverini kanssa. Kannattaa muuten käyttää hyödyksi vielä reilun viikon voimassa oleva <a href="http://elysium.fi/ajankohtaista/">tarjous</a>! Muuten kannattaa kysellä meiltä myös erilaisia verkkosovelluksia, hanskaamme myös hyvin WordPressin ja SMF:n. Aina kannattaa kysyä! Se ei nimittäin maksa yhtään mitään!</p>
<p>Joo&#8230; olikohan se mainos osuus siinä. Siirrytään nyt vajaan viikon takaisiin Tuurin reissuun&#8230; Kyllä, kävin Tuurissa ja tulipahan nähtyä sekin pytinki. Onhan sillä kaupalla lääniä, ei sillä. Ei tuolta mitään kauhean jännää tullut hankittua. Kyllä siellä kerran voi kävästä, en muuten ihan heti oo tuonne menossa uudestaan!</p>
<p>Tällä hetkellä suurin osa omasta koodauksesta on keskittynyt firman suuntaan, jossa onkin menossa mielenkiintoinen projekti. Siitä tulen puhumaan aikanaan myös täällä, siinä nimittäin taivutetaan oma osaamiseni WordPressin ja SMF:n kanssa äärimmilleen. Tulipahan kirjoiteltua ensimmäinen vimpain WordPressille ja tulen myös tekemään ensimmäisen lisäosan WP:lle. Tätä kun miettii niin sehän on pirun hienoa! Opin jotain uutta taas ja pystyn tekemään yhä enemmän loistavien työkalujen avulla!</p>
<p>Hypätääs viikko eteenpäin, lähden käväsemään Turussa&#8230; En oikein tiedä mitä tältäkään reissulta odottaisi sillä en ole ennen käynyt Turussa. Perjantaina lähden johonkin aikaan sinne ajamaan ja ilmeisesti sunnuntaina takaisin, suoraan sanottuna en osaa sanoa milloin tulen ja milloin menen :D Ei nimittäin ole näitä asioita kerrottu minulle, saati sitä reissun ohjelmaa&#8230; :D</p>
<p>Siirrytääs kolme viikkoa eteenpäin, silloin pitäisi nimittäin olla laukut jo pakattuna sekä uneton yö edessä. Pidän siis huiman viikon lomaa! Aika hurjaa eikö? Käytän taas viikon erittäin tehokkaasti ja vietän sen Kreikassa, tarkemmin sanottuna Kreetalla. Tosin, ennen kuin pääsen Kreikkaan pitää tehdä pieni Helsingin visiitti ja olla siellä päässä pari yötä ja katsella maailman menoa sielläkin päin Suomea. Tuolta reissulta muuten voitte odottaa niitä kuviakin, en puhu ihan kahdesta kuvasta :D</p>
<p>Ai niin, reissuun liittyen tulen pitämään hieman parempaa kirjaa itse reissusta tuolla minun ylläpitämälläni <a href="http://reissuun.net">Reissuun.net</a> foorumilla. Tulen myös hankkimaan uuden repun, lähinnä kameraa varten ja sillä saan myös kuletettua tarvittaessa läppäriäkin. Hankinnassa on nimittäin <a href="http://products.lowepro.com/product/Fastpack-250,2086.htm" target="_blank">Lowepro Fastpack 250</a> reppu.</p>
<p>Tässä kirjoituksessa ei ole kyllä enää päätä eikä häntää, mutta joskus on hyvä kirjoitella jotain tämmöistäkin. Loppuun haluan vielä KEHUA Suomen viranomaisia. Syy siihen on nimittäin passin uusiminen, se kävi nimittäin aivan pirun näppärästi! Varasin reilun viikon etukäteen ajan kello kahdeksi ja menin sovittuna ajankohtana. Mitään lipettejä ei tarttenu täytellä, tarvitsi vain antaa passikuva, vilauttaa ajokorttia sekä sotilaspassia, allekirjoittaa nimi pariin kertaan, maksaa hieman rahaa sekä antaa sormenjäljet. Ainut huono puoli tuossa on se, että passi on voimassa vaan viisi vuotta kun edellinen passini oli voimassa 10 vuotta&#8230; Tosin passikuvassa oli 14 vuotias Marko :D</p>
<p>Tälläistä tällä kertaa, pahoittelut vielä tästä sekalaisesta kirjoituksesta. Hyvää kesän jatkoa kaikille ja hyvää lomaa sellaisille, jotka on lomalla!</p>