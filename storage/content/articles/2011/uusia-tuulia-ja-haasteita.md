---
title: 'Uusia tuulia ja haasteita'
slug: uusia-tuulia-ja-haasteita
status: published
published_at: 2011-05-19 18:42
updated_at: 2011-05-19 18:42
description: |
    Vuosi 2007 oli monellakin tavalla mielenkiintoinen vuosi itselleni. Kävin armeijan, kävin assyillä, olin töissä, aloitin opiskelut ammattikorkeakoulussa ja muutin pois kotoa (tarkempaa erittelyä vuodesta 2007 voit lukea täältä). Nyt nostan kuitenkin vuonna 2007 alkaneen urakan esille, nimittäin ammattikorkeakoulun. Valmistun tänä keväänä IT-tradenomiksi Savonia-ammattirkoekakoulusta. Toisin sanoen taskustani löytyy sitten datanomin ja tradenomin paperit! Hienoa! Homma venähti… Jatka lukemista Uusia tuulia ja haasteita
legacy: true
categories:
- Blogi
tags:
- Elämä
- Koulu
- Marko
- menneisyys
- opiskelu
- PeLE
- PLE
- tulevaisuus
- yrittäjyys
- yritys
---

<p>Vuosi 2007 oli monellakin tavalla mielenkiintoinen vuosi itselleni. Kävin armeijan, kävin assyillä, olin töissä, aloitin opiskelut ammattikorkeakoulussa ja muutin pois kotoa (tarkempaa erittelyä vuodesta 2007 voit lukea <a href="https://markokaartinen.net/mina-ja-vuosi-2007/">täältä</a>).</p>
<p>Nyt nostan kuitenkin vuonna 2007 alkaneen urakan esille, nimittäin ammattikorkeakoulun. Valmistun tänä keväänä IT-tradenomiksi Savonia-ammattirkoekakoulusta. Toisin sanoen taskustani löytyy sitten datanomin ja tradenomin paperit! Hienoa! Homma venähti puolella vuodella, mutta eipä se menoa ole haitannut! Päin vastoin oikeastaan &#8211; töitä on ollut ja tällä hetkellä tulevaisuus näyttää hyvältä (siitä lisää ihan kohta).</p>
<p>Aloitanpa hieman kertaamalla ammattikorkeakoulua. Aloitin siis 2007 syksyllä ja siellä tuli viihdyttyä nelisen vuotta vaikka arvioitu aika oli kolme ja puoli vuotta. Viivästymisen syy oli hyvin yksinkertainen, nimittäin työt. Töiden takia opinnäytetyön palauttaminen viivästyi hieman ja saimme sen vasta täksi kevääksi kasaan. Opinnäytetyön aiheena oli muuten Tietojärjestelmän kehittäminen Satucon Oy:n sisäiseen raportointiin. Opiskeluthan toi vaikka sun mitä tietoa ja taitoa. Tuli osallistuttua PeLE-projektiinkin, josta saatte lisätietoa <a href="http://plepele.wordpress.com/" target="_blank">PeLEn omilta sivuilta</a> tai sitten minun sivustolla tagilla <a href="https://markokaartinen.net/tag/pele/">PeLE</a> tai ihan minun sivuston <a title="PeLE" href="https://markokaartinen.net/pele/">PeLE-sivulta</a>. Ihan jokaista kurssia en lähde käymään läpi, mutta meillä oli laaja repertuaari vähän sitä sun tätä &#8211; ohjelmointi oli enemmän työpöytäsovellus painotteista. Ihan hauska sinänsä, että luon uraa verkkosovellusten parissa. Ehkä en koulutusta ala purkamaan enempää auki tässä, jos kiinnostaa niin voit kysyä ihan vapaasti!</p>
<p>Haluan vielä tähän väliin kiittää kaikkia opettajia, joiden kanssa olin yhteistyössä ja vuorovaikutuksessa. Jokaiselta on varmasti jotain jäänyt mieleen, joiltain enemmän ja joiltain vähemmän. <strong>Marko kiittää ja kumartaa!</strong></p>
<p>Tradenomin paperit ovat siis tulossa ja tässä voipi käydä niin, että siirryn työntekijästä yrittäjäksi. Olemme nykyisen työkaverin kanssa perustamassa yritystä ja tavoitteena olisi kesäkuun alussa aloittaa toiminta täysipäiväisesti oman yrityksen turvin. Eli elän vähintäänkin jännittäviä aikoja kun on palaveria ja tapaamista yrityksen perustamiseen liittyen &#8211; sekä sitä pakollista paperin pyörittelyä. Tulen tästä meidän yrityksestä kirjoittelemaan enemmänkin, kunhan saamme edes y-tunnuksen ja paperit ovat liikkeellä!</p>
<p>Olen jo yrityksen pystyttämistä miettinyt aikoinaan, lähinnä silloin kun tein enemmän webbisivukeikkaa ja helpdeskausta. Nyt se aika on kuitenkin kortilla, mutta toiminta tulee olemaan suhteellisen paljon laajempaa kuin aikoinaan miettimäni yhden äijän toiminimi. Kaksi henkeä tuo heti sen oman panoksensa ja osaamisensa peliin &#8211; tästä tulee toivottavasti hienoa! Odotan ainakin innolla tulevia kuukausia yrityksen kanssa! Mutta niin&#8230; ei pitänyt kirjoittaa lisää yrityksestä, mutta en malttanut olla kirjoittamasta!</p>
<p>Tälläistä tällä kertaa, tulen kirjoittelemaan tästä hässäkästä vielä enemmänkin ja viimeistään tulevan yrityksen blogissa sitten!</p>