---
title: 'Vuosi 2011'
slug: vuosi-2011
status: published
published_at: 2011-12-31 12:05
updated_at: 2011-12-31 19:15
description: |
    On taas se aika vuodesta, kun tarkastellaan kulunutta vuotta taaksepäin blogin ja oman elämän osalta. Pyrin käymään jokaisen kuukauden läpi jollain tavalla tässä artikkelissa ja aiheet tulevat pomppimaan hyvinkin paljon. Oikeastaan aiheena on MarkoKaartinen.net eli minun blogi eli sisältö pomppii kuten blogikirjoituksetkin. Aihettahan en ole varsinaisesti rajannut tänne, mutta aina ne vaan tuntuu tuonne tekniikkaan… Jatka lukemista Vuosi 2011
legacy: true
categories:
- Blogi
tags:
- 2011
- Elämä
- Marko
- Vuosi 2011
---

<p>On taas se aika vuodesta, kun tarkastellaan kulunutta vuotta taaksepäin blogin ja oman elämän osalta. Pyrin käymään jokaisen kuukauden läpi jollain tavalla tässä artikkelissa ja aiheet tulevat pomppimaan hyvinkin paljon. Oikeastaan aiheena on MarkoKaartinen.net eli minun blogi eli sisältö pomppii kuten blogikirjoituksetkin. Aihettahan en ole varsinaisesti rajannut tänne, mutta aina ne vaan tuntuu tuonne tekniikkaan painottuvan ja satunnaiseen nörtteilyyn. Tämä on tietysti toivottuakin sillä olenhan, no nörtti.</p>
<p><!--more--></p>
<p>Aloitan yleisestä statistiikasta tällä kertaa. Vuonna 2010 kirjoitin 107 artikkelia ja silloin asetin itselleni tavoitteeksi päästä vähintään samaan tulokseen vuonna 2011. Tämän artikkelin kun ottaa mukaan niin kirjoituksia on 114 kappaletta. Eli päästiin 7 kirjoituksen verran ohi vuodesta 2010 &#8211; hienoa! Taas päästiin hieman yli 2 kirjoituksen viikkovauhtiin. Tietty joka viikkohan ei sitä kahta saatu aikaan. Näkyipä tuolla olevan joku kuukausi vain yksi kirjoitus, eli tasaisuuteen pitäisi pyrkiä edes jollain tapaa. Pyritään siis vuonna 2012 siihen, että tuo <a href="https://markokaartinen.net/tag/perjantaipohdinta/" target="_blank">Perjantaipohdinta</a> pysyisi elossa ja pelkästään niitä pitäisi tulla 52 kappaletta.</p>
<p>Vuoden 2011 suosituimpiin kirjoituksiin nousi tekniikkaan liittyvät kirjoitukset. Tämä oli kyllä arvattavissakin tai itse oikeastaan tiesin tämän. Itseasiassa aikaisemminkin kirjoitetut artikkelit keräsivät kävijöitä Googlen kautta aika paljon. Tänä päivänä suurin osa kävijöistä tulee Googlen kautta tai sosiaalisen median kautta, tietysti on näitä vakiolukijoita jotka tilaa RSS-virtaa. <a title="“Älypuhelimen vanki”" href="https://markokaartinen.net/alypuhelimen-vanki/" target="_blank">&#8221;Älypuhelimen vanki&#8221;</a>, <a title="iPhone 4 power pack" href="https://markokaartinen.net/iphone-4-power-pack/" target="_blank">iPhone 4 power pack</a> ja vuoden 2007 artikkeli <a title="Binäärikello" href="https://markokaartinen.net/binaarikello/" target="_blank">Binäärikello</a> olivat vuoden 2011 käydyimpiä kirjoituksia! Samoin muut <a href="https://markokaartinen.net/?s=ipad" target="_blank">iPad</a> ja <a href="https://markokaartinen.net/?s=iphone" target="_blank">iPhone</a> aiheiset keräsivät hyvin kävijöitä. Myös vanhat <a href="https://markokaartinen.net/tag/call-of-duty/" target="_blank">Call of Duty</a> artikkelit keräsivät osumia, eikö ole hienoa kun on Google?</p>
<p>Muutenkin vuosi 2011 oli kävijöiltään paljon parempi kuin 2010. Nimittäin käyntien, yksilöityjen kävijöiden ja sivun katseluja määrä tuplaantui vähintään. Muutenkin kävijöiden määrä on ollut koko ajan nousussa ja suunta on mielestäni hyvä.</p>
<p><strong>Tammikuussa</strong> pohdiskeltiin <a title="Blogaajan vaikutusvalta?" href="https://markokaartinen.net/blogaajan-vaikutusvalta/" target="_blank">bloggaajan vaikutusvaltaa</a>, kirjoiteltiin iPhonen appseista <a title="iPhone ja appsit osa 3" href="https://markokaartinen.net/iphone-ja-appsit-osa-3/" target="_blank">kolmas osa</a>, ihmeteltiin <a title="Foursquare" href="https://markokaartinen.net/foursquare/" target="_blank">Foursquarea</a> sekä taisteltiin <a title="Case: ulkoinen kiintolevy" href="https://markokaartinen.net/case-ulkoinen-kiintolevy/" target="_blank">ulkoisen</a> <a title="Case: ulkoinen kiintolevy – Osa 2" href="https://markokaartinen.net/case-ulkoinen-kiintolevy-osa-2/" target="_blank">kiintolevyn</a> kanssa. <strong>Helmikuussa</strong> taas listattiin <a title="Markon Top5 pelit" href="https://markokaartinen.net/markon-top5-pelit/" target="_blank">TOP5 pelejä</a>, ihmeteltiin <a title="iPod shuffle" href="https://markokaartinen.net/ipod-shuffle/" target="_blank">iPodia</a>, hankittiin uusi <a title="Razer Lycosa" href="https://markokaartinen.net/razer-lycosa/" target="_blank">näppis</a>, esiteltiin <a title="Pottu" href="https://markokaartinen.net/pottu/" target="_blank">Pottu</a> teille, mietittiin <a title="Videobloggaus?" href="https://markokaartinen.net/videobloggaus/" target="_blank">videobloggausta</a> sekä tuunattiin <a title="Artikkelin eri tyypit(?) saapuivat" href="https://markokaartinen.net/artikkelin-eri-tyypit-saapuivat/" target="_blank">sivustoa</a>. <strong>Maaliskuussa</strong> koodattiin <a title="Sosiaalista koodaamista" href="https://markokaartinen.net/sosiaalista-koodaamista/" target="_blank">sosiaalisesti</a>, neuvottiin <a title="Parannusehdotus Gigantille" href="https://markokaartinen.net/parannusehdotus-gigantille/" target="_blank">Giganttia</a>, ihmeteltiin <a title="Dropbox" href="https://markokaartinen.net/dropbox/" target="_blank">Dropboxia</a> ja <a title="FluxBB" href="https://markokaartinen.net/fluxbb/" target="_blank">FluxBB:tä</a>. <strong>Huhtikuussa</strong> leikittiin <a title="Arduino" href="https://markokaartinen.net/arduino/" target="_blank">Arduinolla</a>, julkaistiin <a title="Reissuun.net" href="https://markokaartinen.net/reissuun-net/" target="_blank">Reissuun.net</a> ja pelattiin <a title="Rift" href="https://markokaartinen.net/rift/" target="_blank">Riftiä</a>.</p>
<p><strong>Toukokuussa</strong> voitettiin <a title="Maailmanmestari 2011" href="https://markokaartinen.net/maailmanmestari-2011/" target="_blank">maailmanmestaruus</a> jääkiekossa, käytiin <a title="Tallinna 2011" href="https://markokaartinen.net/tallinna-2011/" target="_blank">Tallinnassa</a>, pelattiin <a title="Terraria" href="https://markokaartinen.net/terraria/" target="_blank">Terrariaa</a> ja valmistuttiin <a title="Uusia tuulia ja haasteita" href="https://markokaartinen.net/uusia-tuulia-ja-haasteita/" target="_blank">ammattikorkeakoulusta</a>, eli suhteellisen hurja kuukausi! <strong>Kesäkuussa</strong> <a title="Paperisodan huipennus" href="https://markokaartinen.net/paperisodan-huipennus/" target="_blank">perustin</a> oman yrityksen kaverin kanssa, testattiin iPhonen <a title="iPhone 4 power pack" href="https://markokaartinen.net/iphone-4-power-pack/" target="_blank">power packia</a> ja pelattiin <a title="Shadow Cities" href="https://markokaartinen.net/shadow-cities/" target="_blank">Shadow Citiesiä</a>. <strong>Heinäkuussa</strong> testasin lisää tuota <a title="iPhone 4 ja aurinkokennolaturi" href="https://markokaartinen.net/iphone-4-ja-aurinkokennolaturi/" target="_blank">aurinkokennolaturia</a>, hankin myös <a title="HTC Desire Z" href="https://markokaartinen.net/htc-desire-z/" target="_blank">HTC Desire Z</a>:n sekä kirjoiteltiin <a title="Sekalaisia kuulumisia" href="https://markokaartinen.net/sekalaisia-kuulumisia/" target="_blank">sekalaisia kuulumisia</a>. <strong>Elokuussa</strong> vain <a title="Haaveilua" href="https://markokaartinen.net/haaveilua/" target="_blank">haaveiltiin</a> sekä kävin lomalla Kreikassa, mutta se ei päätynyt blogiin asti jostain syystä.</p>
<p><strong>Syyskuussa</strong> aloitettiin <a title="Perjantaipohdinta" href="https://markokaartinen.net/perjantaipohdinta/" target="_blank">Perjantaipohdinta</a>, testailtiin <a href="https://markokaartinen.net/tag/l4l2011/" target="_blank">Lifebook T901</a>:stä sekä säädettiin <a title="XAMPP ja alidomain localhostille" href="https://markokaartinen.net/xampp-ja-alidomain-localhostille/" target="_blank">XAMPPia</a>. <strong>Lokakuussa</strong> ei oikeastaan tehty muuta kuin <a title="Perjantai, no perhana" href="https://markokaartinen.net/perjantai-no-perhana/" target="_blank">pohdittiin</a> ja <a title="Ooooops" href="https://markokaartinen.net/ooooops/" target="_blank">mokalitiin</a>. <strong>Marraskuussa</strong> kirjoitettiin vihdoin <a title="iPad 2" href="https://markokaartinen.net/ipad-2/" target="_blank">iPad 2</a> artikkeli, <a title="Viimeaikaiset tietovuodot" href="https://markokaartinen.net/viimeaikaiset-tietovuodot/" target="_blank">vuodettiin tietoja</a> sekä <a title="Kuusi vuotta" href="https://markokaartinen.net/kuusi-vuotta/" target="_blank">juhlittiin</a> MarkoKaartinen.net domainin kuudetta vuotta. <strong>Joulukuussa</strong> pelattiin <a title="Lautapelailua" href="https://markokaartinen.net/lautapelailua/" target="_blank">lautapelejä</a>, pohdittiin <a title="Paras tablet?" href="https://markokaartinen.net/paras-tablet/" target="_blank">parasta tablettia</a>, leikittiin <a title="Git" href="https://markokaartinen.net/git/" target="_blank">Gitillä</a>, säädettiin <a title="Linode" href="https://markokaartinen.net/linode/" target="_blank">Linodea</a>, moitittiin <a title="OP vaikeutti laskujen maksua" href="https://markokaartinen.net/op-vaikeutti-laskujen-maksua/" target="_blank">OP:ta</a> sekä ihmeteltiin <a title="Asus EeeBox kotipalvelimeksi?" href="https://markokaartinen.net/asus-eeebox-kotipalvelimeksi/" target="_blank">EeeBoxia</a>.</p>
<p>Olipas siinä vuosi, aika hurja määrä artkkeleita. Saas nähdä millainen ensi vuodesta oikein tulee kun vuosi 2011 oli näinkin aktiivinen blogissa. Jos paketoisi vuoden pariin asiaan niin voisi sanoa näin, että tuli käytyä Kreikassa ja Tallinnassa, valmistuttua ammattikorkeakoulusta, perustettua firma, leikittyä &#8221;leluilla&#8221;, säädettyä, nörtteiltya ja tehtyä kaikkea muuta mukavaa.</p>
<p>Tämmöinen oli minun vuosi, millainen oli sinun? Sekä olisiko sinulla jotain toiveita tämän sivuston sisällölle?</p>
<p><strong>Hyvää uutta vuotta 2012 teille kaikille!</strong></p>