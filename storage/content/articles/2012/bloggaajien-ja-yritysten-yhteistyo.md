---
title: 'Bloggaajien ja yritysten yhteistyö'
slug: bloggaajien-ja-yritysten-yhteistyo
status: published
published_at: 2012-07-11 21:04
updated_at: 2012-07-11 21:04
description: |
    Kirjoitan tämän artikkelin täysin bloggaajan näkökulmasta. Unohtakaa siis se, että olen itse yrittäjä! Törmäsin tänään sattumalta Mainostajien liiton artikkeliin joka on kirjoitettu 20.6.2012, eli suhteellisen tuoretta tietoakin jopa. He tekivät kyselyn jäsenyrityksilleen ja siinä kävi ilmi, että 38 prosenttia vastanneista tekevät yhteistyötä ulkopuolisten bloggaajien kanssa (kuten minun esim.). Noin 45 prosenttia ei ole muodostanut kantaa työntekijöidensä bloggaamiseen omissa ammatillisissa… Jatka lukemista Bloggaajien ja yritysten yhteistyö
legacy: true
categories:
- Blogi
tags:
- arvostelu
- bloggaaja
- Blogi
- mainostus
- markkinointi
- testi
- tuote
- yhteistyö
- yritys
---

<p>Kirjoitan tämän artikkelin <strong>täysin</strong> bloggaajan näkökulmasta. Unohtakaa siis se, että olen itse yrittäjä!</p>
<p>Törmäsin tänään sattumalta Mainostajien liiton <a href="http://www.mainostajat.fi/mliitto/sivut/Blogit_markkinoinnissa_ja_viestinnassa_2012.html" target="_blank">artikkeliin</a> joka on kirjoitettu 20.6.2012, eli suhteellisen tuoretta tietoakin jopa. He tekivät kyselyn jäsenyrityksilleen ja siinä kävi ilmi, että 38 prosenttia vastanneista tekevät yhteistyötä ulkopuolisten bloggaajien kanssa (kuten minun esim.).</p>
<blockquote><p>Noin 45 prosenttia ei ole muodostanut kantaa työntekijöidensä bloggaamiseen omissa ammatillisissa tai puoliammatillisissa blogeissa. Tällaiseen toimintaan kannustaa lähes joka kolmas ja yhtä moni antaa työntekijöilleen ohjeita viestintään. Kielteisesti suhtautuu vain noin kuusi prosenttia vastanneista.</p></blockquote>
<p>Mielenkiintoista oli myös se ettei 55% vastanneista palkitse bloggaajaa mitenkään. Itse en sinänsä tähän yhdy, sillä minun kokemusten mukaan yhteistyö kannattaa, ei välttämättä niinkään rahallisesti &#8211; suhteet, tuotteet ja se että saat testata erilaisia tuotteita!</p>
<blockquote><p>Noin puolet yrityksistä kertoo hoitavansa bloggaajasuhteet ilman ulkopuolisia yhteistyökumppaneita. Viestintätoimistoa käyttää noin joka neljäs. Bloggaajayhteistyön tehokkuuden mittaaminen vaihtelee: osa yrityksistä ei seuraa toimenpiteiden tuloksia lainkaan, osa tarkkailee mm. kommenttien ja jakamisen määrää sosiaalisessa mediassa, osa analysoi vaikutusta myyntiin.</p></blockquote>
<p>Minuun on otettu yhteyttä niin suoraan yrityksen puolesta kuin viestintätoimistonkin kautta. Aina kun olen ollut yhteyksissä joko yrityksen tai viestintätoimiston kanssa, on kommunikointi ollut asiallista ja joskus jopa hieman &#8221;rentoakin&#8221;.</p>
<p>Itse näkisin tämän yhteistyön seuraavalla tavalla: Bloggaaja saa tuotteen testattavaksi ja antaa rehellisen mielipiteen siitä. Tällöin yritys ottaa tietoisen riskin, sillä ei voi tietää mitä mieltä bloggaaja on. Totta kai yrityksen pitää luottaa tuotteen toimivuuteen ja siihen, että se kestää arvosteluakin.</p>
<p>Pyrin omissa arvosteluissa ja testeissä antamaan oman mielipiteeni tuotteista ja palveluista. Pyrin myös siihen, että homma on läpinäkyvää. Esimerkiksi Lifebook4life projektissa oli selvästi esillä se, että homman takana oli Fujitsu. Olen myös omalla rahalla ostanut aika paljon arvosteltavia tuotteita/palveluita kuten: iPhone, iPad, Github, Linode jne.</p>
<p>Heittäkäähän oma lusikkanne soppaan ja kertokaa omia mielipiteitä aiheesta!</p>