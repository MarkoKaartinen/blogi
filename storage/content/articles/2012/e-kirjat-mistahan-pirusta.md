---
title: 'E-kirjat, mistähän pirusta?'
slug: e-kirjat-mistahan-pirusta
status: published
published_at: 2012-01-16 19:07
updated_at: 2012-01-16 19:07
description: |
    Suomalaisia e-kirjoja on suhteellisen vaikea löytää järkihintaan. Onkohan tämä ihan mahdoton yhtälö? Käsitykseni mukaan e-kirjan hinta pitäisi olla halvempi kuin normaalin painetun, eikö? Tutkiskelin tässä Steve Jobsin elämänkerrasta kertovaa kirjaa e-kirjana ja sen hinta hämmensi. Suomalaisen e-kirjakaupassa tämä maksoi jopa 25,90 euroa, kun taas Elisan omassa Elisa Kirjassa sama teos maksoi 19,50 euroa. Paperisena kirja… Jatka lukemista E-kirjat, mistähän pirusta?
legacy: true
categories:
- Blogi
tags:
- e-book
- e-kirja
- iPad 2
- lukeminen
---

<p>Suomalaisia e-kirjoja on suhteellisen vaikea löytää järkihintaan. Onkohan tämä ihan mahdoton yhtälö? Käsitykseni mukaan e-kirjan hinta pitäisi olla halvempi kuin normaalin painetun, eikö? Tutkiskelin tässä Steve Jobsin elämänkerrasta kertovaa kirjaa e-kirjana ja sen hinta hämmensi. Suomalaisen e-kirjakaupassa tämä maksoi jopa 25,90 euroa, kun taas Elisan omassa Elisa Kirjassa sama teos maksoi 19,50 euroa. Paperisena kirja maksaa 27,95 euroa Suomalaisessa. HUH!</p>
<p>Edellinen oli yksi esimerkki ja minusta tuo kahden euron hintaero Suomalaisessa on suhteellisen pieni ja ei houkuttanut millään muotoa ostamaan tuota. Mainittakoon tähän väliin, että omistan tuon kyseisen teoksen ihan paperisena. Otetaan vielä ihan vertailun vuoksi Amazonin Kindlelle oleva versio Steve Jobsin elämästä, sen hinta on englanninkielisenä 13,79 dollaria (eli noin 11 euroa).</p>
<p>Itselläni on iPad 2 joten haluaisin sillä lukeakin, lähinnä sen koko puhuu kirjoja vastaan. Nimittäin tuo Steve Jobsista kertova kirja on suhteellisen hyvän kokoinen ja mielummin kantaisin iPadiä mukana kuin sitä kirjaa. Tämä helpottaisi ainakin matkalaukun pakkaamista kun ne &#8221;tiiliskivet&#8221; voisi jättää pois.</p>
<p>Mikäli jollain on hyviä vinkkejä e-kirjoihin liittyen tai miksi ei muutenkin aiheesta iPad + lukeminen, niin saa <strong>aivan</strong> vapaasti kertoa!</p>