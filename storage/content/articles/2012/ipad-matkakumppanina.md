---
title: 'iPad matkakumppanina'
slug: ipad-matkakumppanina
status: published
published_at: 2012-09-01 20:01
updated_at: 2012-09-01 20:01
description: |
    Alustetaan hieman tätä juttua mainostamalla meidän matkablogia. Olimme reissussa 2 viikkoa ja pidimme koko reissun ajan matkablogia iPadin avulla ja suurin osa tämän artikkelin havainnoista on juurikin tältä matkalta! Blogin osoite on auringonalla.fi. Voisin yhtä hyvin puhua muustakin tabletista, kuin iPadistä sillä suurin osa näistä asioista pätee Android pohjaisiinkin tabletteihin. Itselläni ei vain ole Android… Jatka lukemista iPad matkakumppanina
legacy: true
categories:
- Apple
- Internet
tags:
- Apple
- iPad
- loma
- matka
- matkailu
- reissu
---

<p>Alustetaan hieman tätä juttua mainostamalla meidän matkablogia. Olimme reissussa 2 viikkoa ja pidimme koko reissun ajan matkablogia iPadin avulla ja suurin osa tämän artikkelin havainnoista on juurikin tältä matkalta! Blogin osoite on <a href="http://auringonalla.fi" target="_blank">auringonalla.fi</a>.</p>
<p>Voisin yhtä hyvin puhua muustakin tabletista, kuin iPadistä sillä suurin osa näistä asioista pätee Android pohjaisiinkin tabletteihin. Itselläni ei vain ole Android tablettia vaikka tahtoisin semmoista päästä koittamaan. Voitte toki kommentoida ja jättää oman mielipiteen artikkelin kommentointi-osioon!</p>
<p>Koko on iPadissä ihan omaa luokkaansa kun verrataan sitä kannettavaan. Sen paino on kevyempi ja tällöin se ei vie tärkeitä kiloja kun laukkuja punnitaan samaten sen fyysinen koko auttaa kun reppuun mahtuu tällöin paremmin tavaraakin. Kynnys ottaa iPad esiin lentokentällä on erittäin pieni, sillä se on nopeasti käyttökunnossa ja heti voit alkaa surffaamaan, lukemaan, pelaamaan tai tekemään jotain aivan muuta.</p>
<p>Itsellä oli matkassa iPadin lisäksi myös ompun oma bluetooth näppäimistö. Tämä lähinnä sen takia, koska me pidimme koko matkan ajan suhteellisen reaaliaikaista matkablogia. Jokaiselta matkapäivältä tuli kirjoitettua jonkinlainen kirjoitus, joten näppäimistö oli tarpeen ja nopeutti prosessia. Matkablogin kirjoittamista auttoi myös iPadiin hankittu lisävaruste jolla saa luettua kameran muistikortin ja tätä kautta siirrettyä kuvia suoraan iPadiin ja sitä kautta blogikirjoitukseen. Suosittelen siis iPadiä matkablogin päivittämiseen matkan aikana! Ohjelmistona käytin itse Blogsy nimistä ohjelmaa (WordPressilläkin on oma ilmainen), joka tukee offline postauksiakin!</p>
<p>Rannalle en iPadiaä uskaltanut ottaa kuin kerran ja senkin kävin hakemassa kesken rantapäivän hotellilta. Ajatus hiekasta ja iPadin varastamisesta (kun itse olen uimassa) ei oikein miellyttänyt. Kaupungilla kierrellessä ja kahviloissa istuskellessa iPad oli suhteellisen hyvä kumppani, mutta oikeastaan vain jos satuit löytämään toimivan langattoman verkon. Sonera laittoikin tekstiviestillä kännykkään, että datasiirto olisi ollut melkein euron per megatavu joten pidin visusti huolen, ettei data liikkunut muuten kuin langattoman verkon kautta!</p>
<p>Itse luotin lukemisessa vielä perinteisiin pokkareihin, mutta lentokoneessa tuli katsottua sarjoja, jotka olin suomessa tallennellut Wi-Drive levylle ja siirrellyt sitten iPadiin siitä Buzz playerin avulla. Tällöin säästin hieman iPadin rajoitettua kiintolevytilaa. Leffojen/sarjojen katsomisessa iPad on kyllä aivan mahtava laite!</p>
<p>Tulipa kerran iPadiä käytetty tilanteessa jossa olimme itse hieman &#8221;eksyksissä&#8221;. Olin lataillut suomessa offline karttoja citymaps2go ohjelman avulla. GPS toimii iPadissä ilman verkkoakin, joten saimme itsemme kartalle. Kreikassa kun harvemmin on katujen nimistä mitään apua&#8230;</p>
<p>Suosittelen matkalle mukaan otettavaksi iPadiä tai miksi ei jotain muuta tablettia. On se vaan niin näppärä vekotin verrattuna läppäriin tai jopa miniläppäriin.</p>