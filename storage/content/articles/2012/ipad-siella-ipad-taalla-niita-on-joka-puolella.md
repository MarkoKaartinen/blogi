---
title: 'iPad siellä, iPad täällä, niitä on joka puolella'
slug: ipad-siella-ipad-taalla-niita-on-joka-puolella
status: published
published_at: 2012-08-27 19:25
updated_at: 2012-08-27 19:25
description: |
    Olin tuossa parin viikon lomalla ja tein lomailun ohessa erittäin mielenkiintoisen havainnon, ainakin minusta se on mielenkiintoinen havainto! Huomasin jo reissuun lähtiessäni Helsinki-Vantaan lentoasemalla sen, että moni odottava matkustaja räpläsi tablettiin ja tarkemmin iPadiään. Lapset pelasivat ja nuoret katsoivat leffoja, surffasivat sekä samaa teki vanhemmatkin. Itsekin istuin iPadi kourassa odottamassa lennon lähtöä Santorinille ja katselin… Jatka lukemista iPad siellä, iPad täällä, niitä on joka puolella
legacy: true
categories:
- Apple
tags:
- Apple
- iPad
- matkustus
---

<p>Olin tuossa parin viikon lomalla ja tein lomailun ohessa erittäin mielenkiintoisen havainnon, ainakin minusta se on mielenkiintoinen havainto!</p>
<p>Huomasin jo reissuun lähtiessäni Helsinki-Vantaan lentoasemalla sen, että moni odottava matkustaja räpläsi tablettiin ja tarkemmin iPadiään. Lapset pelasivat ja nuoret katsoivat leffoja, surffasivat sekä samaa teki vanhemmatkin. Itsekin istuin iPadi kourassa odottamassa lennon lähtöä Santorinille ja katselin vielä mailit, uutiset, Facebookin, Twitterin ja muun &#8221;tarpeellisen&#8221;.</p>
<p>Lomalla olin parillakin eri Kreikan saarella, ensimmäisen viikon Naxoksella ja toisen Santorinilla. Tein molemmilla saarilla saman havainnoin kuin olin lentokentällä tehnyt. Ihmisillä oli iPad kädessään kun he olivat kahvilassa, rannalla sekä kadulla. Smart Cover paljastaa iPadin, samaten itse käyttöliittymä sekä muotoilu &#8211; saaton välillä katsoa ehkä liiankin pitkään kun halusin tietää onko se varmasti iPad mitä hän pitelee. Tietty itselläkin oli iPad matkassa ja välillä kahvilassakin sitä käytin, en kuitenkaan avoimesti pidellyt käsissäni vaan se oli aina laukussani.</p>
<p>Vertaan viime vuoteen tätä iPadien yleistymistä sillä kävin vuosi sitten Kreetan Georgioupolissa ja silloin ei niitä juuri näkynyt. Tietokoneita jonkun verran, mutta ei iPadejä, nyt taitaa olla iPad syrjäyttänyt tietokoneen matkakumppanina. Tämä on oikeastaan hyvä juttu sillä iPad painaa vähemmän kuin läppäri ja kun pistät bluetooth näppiksen kylkeen niin on aika hyvä matkakumppani.</p>
<p>Kotimatkalla se iski, Santorinin kentällä odottaessa huomasin iPadejä kaikkialla &#8211; oikeasti. Pienen kentän odotushalli oli tupaten täynnä turisteja sekä muita matkaajia ja lähes joka suunnassa oli jollakin iPad kädessään.</p>
<p>Voisin lopetella tämän lyhyen havainnon tähän ja kirjoitella erillisen artikkelin aiheesta iPad matkakumppanina &#8211; itselläni oli nimittäin iPad kaverina.</p>