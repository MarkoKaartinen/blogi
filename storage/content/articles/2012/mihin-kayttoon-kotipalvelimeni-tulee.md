---
title: 'Mihin käyttöön kotipalvelimeni tulee?'
slug: mihin-kayttoon-kotipalvelimeni-tulee
status: published
published_at: 2012-10-31 21:38
updated_at: 2012-10-31 21:38
description: |
    Koska en ole vieläkään saanut muisteja palvelimeen niin päätän kirjoittaa hieman suunnitelmistani tuon palvelimen suhteen. Varmuuskopiointi tulee olemaan yksi iso osa tuon palvelimen toiminnasta. Tarkoituksena olisi hankkia siihen jossain välissä toinenkin kiintolevy varmentamaan tietoa, jotta saisin varmuuskopiot kahdelle erilliselle kiintolevyllä. Tämä taas pitää huolen siitä, että data on turvassa vaikka laiterikko tulisi vastaan. En tosin… Jatka lukemista Mihin käyttöön kotipalvelimeni tulee?
legacy: true
categories:
- Kotipalvelin
tags:
- boksi
- dropbox
- gitlab
- kotipalvelin
- Linux
- owncloud
- palvelin
- ubuntu
- versionhallinta
---

<p>Koska en ole vieläkään saanut muisteja palvelimeen niin päätän kirjoittaa hieman suunnitelmistani tuon palvelimen suhteen.</p>
<p><strong>Varmuuskopiointi</strong> tulee olemaan yksi iso osa tuon palvelimen toiminnasta. Tarkoituksena olisi hankkia siihen jossain välissä toinenkin kiintolevy varmentamaan tietoa, jotta saisin varmuuskopiot kahdelle erilliselle kiintolevyllä. Tämä taas pitää huolen siitä, että data on turvassa vaikka laiterikko tulisi vastaan. En tosin vielä ole ihan varma siitä miten paljon kiintolevyjä tulen hankkimaan tulevaisuudessa ja miten paljon pyhitän siitä varmuuskopioille.</p>
<p><strong>Versionhallinta</strong> tulee siirtymään itselläni omien projektien osalta tuolle palvelimelle. Githubin maksullinen puoli saa jäädä käyttämättä sillä asentelen tuonne Gitlab nimisen softan ja alan sinne tuuppimaan omia privaatti projektejani. Tulen kuitenkin säilyttämään Githubissa nykyiset julkiset projektini.</p>
<p><strong>Webbiprojektini</strong> tulevat siirtymään tuonne, lähinnä ne projektit jotka ovat siellä testausta ja säätämistä varten. Voi olla, että osa julkisessa käytössä olevista projekteista saa tilan tuolta niiden vähäisen käytön vuoksi. Kaikki WordPress säädöt ja muut vastaavat tulen myös dumppaamaan tuonne joko julkiseen tai privaattiin käyttöön.</p>
<p>Tuo palvelin tulee myös toimimaan <strong>&#8221;olohuone-pc:nä&#8221;</strong> sillä siinä on kuitenkin sen verran tehoa, että voin katsoa leffoja/sarjoja sitä kautta. HDMI liitäntä mahdollistaa sen kytkemisen televisioonikin. Se miten paljon tuota tulen käyttämään muuten kuin musiikin, leffojen ja sarjojen säilytyspaikkana on vielä täysin arvoitus.</p>
<p><strong>&#8221;Henkilökohtainen Dropbox&#8221;</strong> on myös yksi käyttötarkoitus tuolle palvelimelle ja sen mahdollistaa OwnCloud niminen sovellus. Näin saan synkattua roipetta suoraan tuolle palvelimelle haluamaani kansioon ja pystynpä vielä hallitsemaan sitä selaimen kautta. Pitäisiköhän valokuvat pistää menemään tuonne tällä tavoin?</p>
<p>Kaikkea tätä hallittua &#8221;kaaosta&#8221; tulee pyörittämään Ubuntu sillä se on passeli käyttöjärjestelmä työpöytäkäyttöönkin sekä myös palvelinpuolella. Debian pohjainen kun vielä on niin sen hallintakin luonnistuu (töiden puolesta hallitsen pariakin Debian palvelinta). Ubuntua käyttelin muuten ensimmäisen kerran 5.04 aikoihin vai olikohan jo 4.10 ensimmäinen Ubuntuni &#8211; perhana kun aika rientää.</p>
<p>Tuossa on ehkä vain osa sen käyttötarpeista. Tulen varmaan satunnaisesti kokeilemaan miten Minecraft serveri hyrrää tuolla koneella ja varmaan keksin muutakin mukavaa käyttöä tuolle.</p>