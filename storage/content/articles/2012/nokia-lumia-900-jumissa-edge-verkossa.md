---
title: 'Nokia Lumia 900 "jumissa" EDGE -verkossa'
slug: nokia-lumia-900-jumissa-edge-verkossa
status: published
published_at: 2012-11-07 08:25
updated_at: 2012-11-07 08:25
description: |
    Huomasin eilen, että Lumia 900 puhelimeni tuntui olevan koko ajan EDGE -verkossa. Aina kun katsoin niin oli E-symboli ruudun yläreunassa. Ajattelin, että kyllä se siitä 3G verkkoon pompahtaa vielä ja katson huomenna onko asialla tapahtunut mitään. Tänä aamuna katsoin uudelleen ja siellähän se E-symboli nökötti omalla paikallaan ja 3G tai HDSPA verkosta ei ollut tietoakaan.… Jatka lukemista Nokia Lumia 900 ”jumissa” EDGE -verkossa
legacy: true
categories:
- Blogi
- Matkapuhelimet
- Nokia
tags:
- 3G
- edge
- hdspa
- kännykkä
- Lumia
- Lumia 900
- matkapuhelin
- nokia
- ongelma
- verkko
---

<p>Huomasin eilen, että Lumia 900 puhelimeni tuntui olevan koko ajan EDGE -verkossa. Aina kun katsoin niin oli E-symboli ruudun yläreunassa. Ajattelin, että kyllä se siitä 3G verkkoon pompahtaa vielä ja katson huomenna onko asialla tapahtunut mitään.</p>
<p>Tänä aamuna katsoin uudelleen ja siellähän se E-symboli nökötti omalla paikallaan ja 3G tai HDSPA verkosta ei ollut tietoakaan. Käytin ensin lentokonetilassa sillä tämä on auttanut useasti itsellä puhelimien verkko-ongelmien kanssa &#8211; ei apua. Seuraavaksi koitin perus boottausta ja ei tuntunut se E häviävän minnekkään sieltä. Yritin vielä Asetukset -&gt; matkapuhelinverkko kohdan kautta ottaa pois datayhteyttä käytöstä ja laittaa takaisin &#8211; tämä tuntui toimivan.</p>
<p>Välittömästi kun datayhteyden pistin päälle niin ensin tuli 3G ja sitten H eli nyt ollaan taas niissä yhteyksissä missä haluankin olla. En tiedä oliko se pelkästään tuo datayhteyden off/on käyttäminen vai kaiken kombinaatio mikä ratkaisi tämän. Mikäli ongelma toistuu niin koitan heti tuolla datayhteyden off/on tempulla &#8221;korjata&#8221; tätä.</p>
<p>Tämä kirjoitus ihan vain vinkkinä mikäli teillä on vastaava ongelma Lumian kanssa!</p>