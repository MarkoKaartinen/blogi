---
title: 'Podcastit?'
slug: podcastit
status: published
published_at: 2012-07-30 15:15
updated_at: 2012-07-30 08:28
description: |
    Otetaas tällä kertaa viimeöinen idea pohdintaan, surffailin nimittäin iPadillä ja törmäsin iOSin Podcastit sovellukseen. Ollaan vaihteeksi hieman laiskoja ja lainataan Wikipediaa. Podcasting on tilauspohjaista äänitiedostojen julkaisua verkossa. Podcastin pitäjä julkaisee RSS- tai Atom-syötettä, jossa on tiedot julkaistuista äänitiedostoista. Kuuntelijalla on puolestaan ohjelma, joka seuraa syötteen päivittymistä ja automaattisesti lataa sen perusteella tiedostot myöhemmin kuunneltavaksi. Käytännössä… Jatka lukemista Podcastit?
legacy: true
categories:
- Blogi
- Internet
tags:
- ääni
- nauhoitus
- netti
- pohdintaa
---

<p>Otetaas tällä kertaa viimeöinen idea pohdintaan, surffailin nimittäin iPadillä ja törmäsin iOSin Podcastit sovellukseen. Ollaan vaihteeksi hieman laiskoja ja lainataan <a href="http://fi.wikipedia.org/wiki/Podcasting" target="_blank">Wikipediaa</a>.</p>
<blockquote><p>Podcasting on tilauspohjaista äänitiedostojen julkaisua verkossa. Podcastin pitäjä julkaisee RSS- tai Atom-syötettä, jossa on tiedot julkaistuista äänitiedostoista. Kuuntelijalla on puolestaan ohjelma, joka seuraa syötteen päivittymistä ja automaattisesti lataa sen perusteella tiedostot myöhemmin kuunneltavaksi. Käytännössä kuuntelu voi tapahtua tietokoneen lisäksi myös MP3-soittimella tai muulla mobiililaitteella. Itse sana podcasting tulee sanoista iPod ja broadcasting, joka viittaa audiotiedostojen siirtämiseen Applen MP3-soittimeen. Koska iPod ei kuitenkaan ole välttämätön podcastin kuunteluväline, on termi myöhemmin määritelty myös lyhenteeksi sanoista &#8221;Portable on demand&#8221;. Termi &#8221;podcasting&#8221; tuli tunnetuksi vuonna 2004 ja ensimmäiset podcastit Suomessa aloitettiin vuonna 2005.</p></blockquote>
<p>Pohdiskelin eilen illalla sitä kannattaako tämmöinen pelkkä äänimuotoinen podcast, tosin nykyään on myös videomuotoisia podcasteja tullut, näin ainakin huomasin iTunesissa. Olen tehnyt vlogia ja se ei oikein tuntunut kiinnostavan ketään, ehkä myös sen epäsäännöllisyys oli osasyynä sen loppumiseen. Vlogissa on myös hieman isompi työ koostaa koko homma.</p>
<p>Tapanani on muutenkin kokeilla vähän kaikkea mahdollista ja podcastia en ole ikinä kokeillutkaan ja pohdin olisiko tuossa mitään järkeä, lähinnä kiinnostaako tuommoinen ketään.</p>
<p>Podcastin sisältö mietityttää myös, pohdiskelin pitäisikö tämä jotenkin erottaa tästä muusta sivustosta jota kautta voisi tekijöitä tähän touhuun ottaa muitakin. Sillä MarkoKaartinen.net alle tätä ei niinkään sisällöllisesti olisi järkevä pistää. Samalla jos muita tekijöitä saisi mukaan niin toimitusvastuu ei olisi itsellä täysin ja tätä kautta sisältökin voisi olla parempaa.</p>
<p>Tämä kaikki on oikeastaan vielä pohdintaa, olen hieman tutustunut miten tämä Podcastien teko onnistuisi ja tällä hetkellä se vaikuttaa suhteellisen simppeliltä. Äänität ääntä ja siirrät valmiin klipin palvelimelle, tämän jälkeen lisäät klipin RSS feediin ja sitä kautta se leviää iTunesiin (tietty feedi pitää lisätä ensin sinne).</p>
<p>Pohdiskelin myös teknistä toteutusta ja jos otetaan tämä touhu esimerkin kautta. Olisi vaikka kaksi vetäjää tai oikeastaan juontajaa, tällöin voitaisiin ottaa Skype käyttöön ja nauhoittaa puheet sitä kautta. Mikäli olisi tarve laittaa jotain klippejä väliin niin ne voisi tehdä editoimalla myöhemmin, olisi ehkä yksinkertaisinta niin.</p>
<p>En tiedä, hauskahan näitä on pohtia pienessä mielessä ja vielä hauskempi näitä on pohtia blogikirjoituksen muodossa sillä silloin teilläkin on mahdollisuus avata sanainen arkkunne. Sen olen ainakin huomannut, että näistä kokeiluista on lähes aina ollut hyötyä myöhemmin elämässä &#8211; lähinnä työn puolella.</p>