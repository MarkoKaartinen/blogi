---
title: 'Ärsytyksen kohteet HBO Nordicissa'
slug: arsytyksen-kohteet-hbo-nordicissa
status: published
published_at: 2013-06-25 13:19
updated_at: 2013-06-25 13:19
description: |
    Olen ollut aktiivinen HBO Nordicin käyttäjä oikeastaan sen taipaleen alusta asti. Nyt on kuitenkin aika avata sanainen arkkuni pitemmän ajan jälkeen ja kertoa mitkä asiat ovat alkaneet ärsyttämään minua tuossa palvelussa. Kirjoittelin alkuvuodesta artikkelin tästä aiheesta ja aloitetaan sillä, että katsotaan onko mitään sen aikaisia epäkohtia korjattu. ”Muistaisi mihin jäin” – eli osaisi tarjota kesken… Jatka lukemista Ärsytyksen kohteet HBO Nordicissa
legacy: true
categories:
- Blogi
tags:
- Apple
- ärsytys
- epäkohdat
- HBO
- HBO Nordic
- iPad
- ongelmat
- sovellus
- televisio
- tietokone
---

<p>Olen ollut aktiivinen HBO Nordicin käyttäjä oikeastaan sen taipaleen alusta asti. Nyt on kuitenkin aika avata sanainen arkkuni pitemmän ajan jälkeen ja kertoa mitkä asiat ovat alkaneet ärsyttämään minua tuossa palvelussa. Kirjoittelin alkuvuodesta <a href="https://markokaartinen.net/naita-asioita-haluaisin-hbon-palveluun/" target="_blank">artikkelin</a> tästä aiheesta ja aloitetaan sillä, että katsotaan onko mitään sen aikaisia epäkohtia korjattu.</p>
<p>&#8221;Muistaisi mihin jäin&#8221; &#8211; eli osaisi tarjota kesken olevaa jaksoa tai seuraavaa jaksoa automaattisesti kun avaat appsin/verkkosivun uudestaan. Tämä ei mielestäni toimi vieläkään. Itse menen bugisen (lisää myöhemmin) Minun HBO:ni linkin kautta ja siitä edelliseen jaksoon ja sitä kautta seuraavaan. Hieman liian monen mutkan takana.</p>
<p>&#8221;Kevyempi etusivu&#8221; &#8211; tämäkään ei ole tainnut ihmeellisemmin muuttua sillä vieläkin on isot bannerit ja isot kuvat etusivulla. Välistä tuntuu, että iPadillä takkuaa hieman tuo lataaminen noissa sivujen kuvissa. Pitäisiköhän kuvia optimoida paremmin?</p>
<p>&#8221;Laitteiden lisäys/poisto&#8221; &#8211; tässä on vieläkin tämä älytön rajoitus, että rajataan laitteiden lisäystä ja poistoa. Sekä miksi minun iPad näkyy kahdesti, mutta eri iOS versiona? Tähän pitäisi joku korjaus saada sillä minulla on nyt 3 laitetta tuolla vaikka oikeasti laitteet iPadi, iPad 6.1.2 ja iPadi, iPad 6.0.1 ovat sama asia.</p>
<p>&#8221;Laitetuki&#8221; &#8211; Xboxille ei ole vieläkään sovellusta tullut, mutta sen luvattiin olevan hyväksynnässä. Sitä en tiedä kauanko tämäkään vie sillä itse olisin toivonut tätä jo vuoden alusta. Käsittääkseni muillekkaan konsoleille ei ole tullut HBO:lta sovellusta.</p>
<p>&#8221;Akkusyöppö&#8221; &#8211; kyllä tämä vieläkin jonkin verran akkua vie, en ole tehnyt kovin tarkkoja vertailuja/testejä siitä mitenkä paljon esim. yhden jakson katsominen vie akkua ja miten paljon tuohon vaikuttaa näytön kirkkaus yms.</p>
<p>Tuossa oli aika hyvin katettu nuo vanhat epäkohdat ja katsellaan seuraavaksi mitä uusia asioita olen huomannut tuota käyttäessäni iPadillä ja tietokoneella.</p>
<p>Yksi olisi se, että etusivulla näkyisi sarjat jotka olisit merkannut esim. seurattavaksi ja tätä kautta näkisit tietoa siitä. Voisit nähdä vaikka monta jaksoa on katsomatta ja milloin tulee uutta ja muutenkin tämmöistä hyödyllistä dataa. Klikkaamalla sarjaa pääsisit heti siihen jaksoon mikä on kesken tai mikä olisi seuraava katsottava.</p>
<p>Toinen ongelma on se, että kun katson illalla sarjaa ja sitten pistän iPadin laturiin. Seuraavan iltana haluan jatkaa sarjaa ja aukaisen iPadin HBO ohjelman ja se pistää sen oikein siihen ruutuun mihin jäin. No klikkaan siitä seuraavaa jaksoa ja se ei aukasekkaan sitä vaan menee takaisin edelliseen näyttöön. Pääsen katsomaan tuota ohjelmaa sitten kun olen käynyt esim. Omassa HBO:ssa ja siitä takaisin sarjan sivuille &#8211; liian monimutkaista. Tämän se tekee siis jos ohjelma on ollut taustalla.</p>
<p>Kolmas ongelma on oikeastaan pausettaminen. Pausetan ohjelman tietokoneella ja lähden siitä sitten jääkaapille tai toisaalle niin tulessa takaisin painan play ja homma jatkuu oikein &#8211; kunnes se kohta stoppaa ja itse olen tuon saanut nopeiten lähtemään vaihtamalla laadun HD:ksi tai pois HD:sta. iPadillä taas tulee välistä vastaan se, että ruutu pimenee ja joskus se lähtee oikein tuosta jatkamaan ja joskus ollaan sitten samassa kohtaa kuin tuo toinen ongelma.</p>
<p>Tässä tämänkertaiset ärsytyksen aiheet ja toivotaan, että parannusta olisi tulossa. Itsellähän on vuoden tilaus päällä ja sisältö on kyllä hyvää, mutta toteutus voi ajaa minut tuon tilauksen päätyttyä pois.</p>
<p>Kerro omat kommenttisi alas!</p>