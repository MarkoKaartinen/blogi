---
title: 'Bongasinpa huijarin'
slug: bongasinpa-huijarin
status: published
published_at: 2013-01-24 15:59
updated_at: 2013-01-24 15:59
description: |
    Kuten osa on huomannut niin olen myymässä kannettavaa tietokonetta (Lifebook UH572, lisää voitte kysäistä minulta). Minulla on ilmoitus Tori.fi palvelussa ja sitä olen käyttänyt ennenkin ja ei ole siitä kuin positiivista sanottavaa. Tänään tuli kuitenkin vähintäänkin mielenkiintoinen yhteydenotto Tori.fi viestisysteemin kautta. Onko kohde vielä saatavilla ostaa? on, että viimeinen hinta Tämä oli ostajaehdokkaan lähettämä viesti.… Jatka lukemista Bongasinpa huijarin
legacy: true
categories:
- Blogi
tags:
- huijari
- huijaus
- myydään
- myyminen
- myynti
- tori
---

<p>Kuten osa on huomannut niin olen myymässä kannettavaa tietokonetta (Lifebook UH572, lisää voitte kysäistä minulta). Minulla on ilmoitus Tori.fi palvelussa ja sitä olen käyttänyt ennenkin ja ei ole siitä kuin positiivista sanottavaa. Tänään tuli kuitenkin vähintäänkin mielenkiintoinen yhteydenotto Tori.fi viestisysteemin kautta.</p>
<blockquote><p>Onko kohde vielä saatavilla ostaa?<br />
on, että viimeinen hinta</p></blockquote>
<p>Tämä oli ostajaehdokkaan lähettämä viesti. Tori.fi palvelun viestisysteemi on kuitenkin sinällään hyvä, että se ilmoittaa jos on lähetetty ulkomaisesta IP:stä niinkuin tämä oli. Olen tietoisesti jättänyt huijarin IP:n näkyviin sillä tarkemman tutkimuksen kautta käy ilmi, että IP sijaitsee brittein saarilla.</p>
<blockquote><p>Tärkeää tietoa!</p>
<p>Voi olla, että saamasi viesti on lähetetty ulkomailta. Huomioithan alla olevat tiedot.</p>
<p>Viesti lähetetty: 14:40 &#8211; 24.01.2013<br />
Lähettäjän IP osoite: 188.28.5.103<br />
Lähettäjän nimipalvelin: 188.28.5.103.threembb.co.uk<br />
Lähettäjän maatieto:</p>
<p>Ennen kuin teet kauppoja ulkomaisen yhteydenottajan kanssa, luethan ohjeistuksemme (linkki poistettu). Jos epäilet huijausyritystä, yhteydenottoviestiin ei kannata vastata mitään.<br />
Epäilyttävistä yhteydenottajista kannattaa kertoa asiakaspalveluumme.</p>
<p>Huomaathan myös, että joissakin tapauksissa tämä varoitus voi olla aiheeton.</p>
<p>Olemme tarkkoja käyttäjiemme turvallisuudesta, mistä syystä olemme liittäneet nämä tiedot tähän viestiin.</p></blockquote>
<p>Vastasin viestiin (vaikka epäilin huijariksi), että kone on vielä myynnissä ja sieltä tuli seuraava vastaus.</p>
<blockquote><p>Asun Lapissa!<br />
&gt;&gt; Sinun täytyy ymmärtää, että se oli minun tyttäreni, joka sen näki, ja hän pyysi minua ostamaan hänelle ja nyt hän on palannut kouluun Saksassa.<br />
&gt;&gt; Joten haluaisin ostaa sen hänelle heti ja saat rahasi pankkitiliäsi Lähetyskustannukset Ennen kuin lähetät kohteen hänelle</p></blockquote>
<p>Pari asiaa. Asuu Lapissa, justiinsa joo &#8211; IP sijaitsi briteissä. En usko, että tavallinen tallaaja käyttäisi proxyäkään. Ja pitäisi lähettää kone Saksaan ja ei alettu edes hinnassa tinkaamaan. Aika selvää huijausta. Päätin vielä leikkiä hieman ja vastata, että en konetta lähde postittelemaan vaan myyn sen mieluiten tähän lähiseudulle. Viimeisin saamani vastaus oli kaikista epämääräisin.</p>
<blockquote><p>juuri minulle, jos voit auttaa häntä lähettää sen</p></blockquote>
<p>Aha, selvä. En ole laittanut tämän jälkeen viestiä sinne päin ja en ajatellutkaan laittaa. Tämän julkaisin siksi, koska halusin varoittaa teitä muita, että tämmöistäkin tulee silloin tällöin vastaan. Itse en ole aiemmin törmännyt tämmöiseen, mutta kerta se on ensimmäinenkin.</p>
<p>Vilasin tuota Tori.fi sivuston viestin lähettämistä pikaisesti ja heillä ei ole tätä perinteistä CAPTCHA systeemiä käytössä bottien varalta. Tosin jos kyseessä on ihminen joka huijaa niin tällöin CAPTCHA ei auta.</p>