---
title: 'Sivusto VPS:n päälle?'
slug: sivusto-vpsn-paalle
status: published
published_at: 2013-04-21 14:15
updated_at: 2013-04-21 14:15
description: |
    Olen pohtinut tässä pitäisikö tämä oma MarkoKaartinen.net sivusto siirtää kokonaan oman VPS:n päälle. VPS on siis virtuaalipalvelin joka on käytännössä oma Linux purkki toisella palvelimella. Minulla olisi siis täysi hallinta virtuaalipalvelimesta ja mitä siellä pyörii. Virtuaalipalvelimesta olisi myös se etu, että saisin kiinteän IP:n ja täydellisen hallinnan sivuista ja sen tilasta. Sähköposteja en käytä oman… Jatka lukemista Sivusto VPS:n päälle?
legacy: true
categories:
- Blogi
- Internet
tags:
- linode
- nörttiä
- siirto
- Sivusto
- virtuaalipalvelin
- vps
---

<p>Olen pohtinut tässä pitäisikö tämä oma MarkoKaartinen.net sivusto siirtää kokonaan oman VPS:n päälle. VPS on siis virtuaalipalvelin joka on käytännössä oma Linux purkki toisella palvelimella. Minulla olisi siis täysi hallinta virtuaalipalvelimesta ja mitä siellä pyörii.</p>
<p>Virtuaalipalvelimesta olisi myös se etu, että saisin kiinteän IP:n ja täydellisen hallinnan sivuista ja sen tilasta. Sähköposteja en käytä oman domainin alla joten sen säätäminen olisi turhaa. Tavoitteena olisi saada toimiva VPS omalle sivulle ja pientä omaa projektipuolta varten.</p>
<p>Olen pohtinut myös palveluntarjoajaa tällä saralla. Suomessa nämä tuppaa olemaan suhteellisen hintavia settejä. Linoden olen havainnut hyväksi ja toimivaksi. Bhostilla oli jotain, mutta se oli hieman räpellystä ja leikkimistä varten lähinnä. Tällä hetkellä vaikuttaa, että olisin Linodelle menossa jos nyt lähden siirtämään tätä saittia tuohon suuntaan.</p>
<p>Palveluntarjoajan olisi hyvä tarjota VPS tilaa euroopasta tai ainakin briteistä. Sinne yhteydet ovat suhteellisen hyvät täältä ja Linoden nopeuden ja toimivuuden olen jo aiemmin havainnut hyväksi.</p>
<p>Olisikohan teillä jotain suosituksia VPS:stä joka olisi suhteellisen edullinenkin vielä?</p>