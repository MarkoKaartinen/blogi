---
title: 'Autoilusta hieman'
slug: autoilusta-hieman
status: published
published_at: 2014-05-02 14:27
updated_at: 2014-05-01 17:51
description: |
    Ajattelin kirjoittaa autoilusta hieman sillä olenhan kuitenkin ollut auton omistaja jo useamman vuoden. Ensimmäinen autoni oli Toyota Corolla ja vuosimalli taisi olla 89 ellen väärin muista. Tämä auto meni kuitenkin veljelleni myöhemmin sillä itse en tarvinnut autoa tarpeeksi ja hän tarvitsi sitä enemmän kuin minä. Joku aika Toyotasta luopumisen jälkeen sain toiseksi autoksi dieselillä kulkevan… Jatka lukemista Autoilusta hieman
legacy: true
categories:
- Blogi
tags:
- autoilu
- autot
- Mazda
- Nissan
- Toyota
- varaosa
- varaosat
---

<p>Ajattelin kirjoittaa autoilusta hieman sillä olenhan kuitenkin ollut auton omistaja jo useamman vuoden. Ensimmäinen autoni oli Toyota Corolla ja vuosimalli taisi olla 89 ellen väärin muista. Tämä auto meni kuitenkin veljelleni myöhemmin sillä itse en tarvinnut autoa tarpeeksi ja hän tarvitsi sitä enemmän kuin minä.</p>
<p>Joku aika Toyotasta luopumisen jälkeen sain toiseksi autoksi dieselillä kulkevan Nissan Almeran isältäni sillä hän uusi oman autonsa. Almeralla ajelinkin useamman vuoden kunnes tuntui, että se alkaa olla tiensä päällä. Oli siis aika hankkia ensimmäinen omalla rahalla hankittu auto. Hankin 2003 vuoden Mazda 6 joka on nyt ollut jonkun vuoden jo ajossa ja se on pelannut vallan mainiosti &#8211; isompia remonttejakaan ei ole onneksi tarvinnut tehdä.</p>
<p>Remonteista päästänkin mukavasti varaosiin, varaosia tulee jokainen auton omistaja hankkimaan jossain välissä oli ne sitten pyyhkijänsulkia tai sitten pakoputkita tai mitä tahansa auton osia. Vaikka itsellä ei Fordia ole niin esimerkiksi Fordin varaosia saa sivustolta <a href="http://www.autonosat24.fi/ford" target="_blank">www.autonosat24.fi/ford</a>. Verkostakin saa varaosia ja usein huokeammalla kuin liikkeestä. Itse olen kuitenkin usein asioinut kivijalkaliikkeissä sillä monesti saan varaosan suoraan käteen ja palvelua siihen päälle ja näin saan lähes varmasti oikean osan käsiin.</p>
<p>Kerran eräs nimeltä mainitsematon liike teki virheen kun pyysin Almeraan iskareita niin he möivät minulle väärät iskarit ja asennutin ne sitten tutulla ja katsastuksessa parhaillaan kolme miestä ihmetteli tätä. Hylsyhän siitä tuli ja kun marssin myyneeseen liikkeeseen ja sanoin että näin kävi niin he antoivat oikeat iskarit käteen ja korvasivat uuden käynnin katsastuksestakin &#8211; olisivat korjanneet vaihtokustannukset, mutta käytin samalla tutulla niin se ei jäänyt ongelmaksi.</p>
<p>Nykyiseen autoon metsästin jotain varaosaa jota en nyt satu muistamaan &#8211; jarruihin jotain palikkaa ja kyselin Kuopiosta vähän kaikkialta kuten Motonetista, varaosamaailmasta ja vaikka mistä. Kunnes loppujen lopuksi löysin haluamani varaosan <a href="http://www.fixus.fi/" target="_blank">Fixuksen</a> liikkeestä. Aina ei ole kivijalkaliikkeissäkään sitä mitä etsisi ja verkosta tilaamalla olisin todennäköisesti tilannut väärää tavaraa.</p>
<p>Autoiluun vielä liittyen olen aloittanut artikkelisarjan kesärenkaiden uusimisesta. Tässä sarjassa käyn Tallinnassa hankkimassa uudet renkaat ja voitte seurata sen etenemistä <a href="https://markokaartinen.net/sarjat/kesarenkaat-tallinnasta/" target="_blank">täältä</a>.</p>