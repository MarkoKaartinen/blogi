---
title: 'Jolla sai uuden kodin'
slug: jolla-sai-uuden-kodin
status: published
published_at: 2014-09-29 12:40
updated_at: 2014-09-29 12:34
description: |
    Reilu pari kuukautta sitten hankkimani Jolla pääsi uuteen kotiin. Tässä kirjoituksessa kokoan ajatuksiani tästä puhelimesta.
legacy: true
categories:
- Blogi
tags:
- Galaxy S4
- iPhone 6
- jolla
- kokemuksia
- puhelimet
- puhelin
- vaihto
---

<p>En muista mainitsinko täällä blogin puolella omia puhelinsuunnitelmiani sen pitemmälle. Noh nyt hieman valotan tätä ketjua. Aikoinaan, kun siirryin pois iPhonesta hankin Samsung Galaxy S4 puhelimen. Tämän sitten reilu kaksi kuukautta sitten möin ja ostin tilalle käytetyn Jolla -puhelimen. Tarkoituksena oli käyttää Jollaa niin kauan, kuin uusi iPhone tulee markkinoille. Viime perjantaina Jolla saikin uuden kodin ja minulle tupsahti sopivasti postissa uusi iPhone 6.</p>
<p>Haluankin nyt hieman tehdä yhteenvetoa Jollasta. Aloitetaan nyt siitä miltä puhelin vaikutti näin yleisellä tasolla. Se oli nimittäin suomalaisen Jollan ensimmäiseksi puhelimeksi hyvä. Tietysti viilattavaa on vielä, mutta kaiken kaikkiaan kyseessä oli minusta hinta/laatu suhteeltaan hyvä puhelin. Perustoiminnot toimi ja se oli minulla päivittäisessä käytössä tämän pari kuukautta.</p>
<p>Sovellukset on vielä kuitenkin yksi Jollan heikoimmista lenkeistä. Jollan omasta kaupasta nyt ei tullut asennettua kuin se kourallinen sovelluksia sillä perusohjelmien lisäksi siellä ei kauheasti minulle ollut. OpenReposin puolelta piti sitten kaivella ohjelmat Twitteriin, Facebookkiin ja Whatsappiin. Androidin apk paketeilla taas sain toimimaan OP:n pankkiohjelman, Instagrammin ja joitain muita sovelluksia. EasyPark ei minun aikana toiminut, luin jostain kyllä juttua, että nyt toimisi.</p>
<p>Jollan omista sovelluksista selain oli ehkä huonoin. Siinä tuli paljon harhaklikkejä itselle ja muutenkin se vaatisi hieman päivittämistä. Googlen tili ja synkkaus toimi myös hieman oudosti välillä. Tilit osiossa näkyi etten ollut kirjautuneena Google tiliin vaan piti tehdä tämä uudestaan, en tiedä mikä tässäkään oli vikana.</p>
<p>Itse puhelimen käyttö oli miellyttävää. Sormielein tehtävät toiminnot luonnistui loistavasti ja jään kaipaamaan näytön tupla näpäytystä muihinkin puhelimiin. Alkunäytöstä pidin myös, tapanani oli aukaista siihen ohjelmat joita käytän esim. töissä ja joista tarvitsen infoa. Kotona pistin sitten esimerkiksi kalenterin piiloon sillä sille ei ollut niin tarvetta enää.</p>
<p>Jään mielenkiinnolla seuraamaan Jollan matkaa ja varsinkin mitä yhteisö tuo tullessaan. Other halffille ei minusta ole vielä kunnon tarkoitusta, sille tehdään kyllä sovellutuksia koko ajan. Jolla ei itse ole tuonut kuin uusia värejä siitäkään. Sinänsä hyvä, jos takakuori menee naarmuiseksi tai huonoon kuntoon voi sen uusia &#8211; olisin kaipailen kuitenkin Jollalta jotain sille rintamalle.</p>
<p>Lähiaikoina palataan taas blogin puolelle ja aiheena tulee olemaan iPhone 6 ja sen lisävarusteet. Tulossa on mm. videota ja arvontaa, joten kannattaa olla kuulolla!</p>