---
title: 'Kesärenkaat Tallinnasta: Itse operaatio'
slug: kesarenkaat-tallinnasta-itse-operaatio
status: published
published_at: 2014-06-09 17:50
updated_at: 2015-11-08 10:05
description: |
    Suoraan sanottuna tämä artikkeli olisi pitänyt jo kirjoittaa viikko sitten. Parempi myöhään kuin ei milloinkaan – eikös. Mennääs asiaan, olen tässä artikkelisarjassa kertonut uusien renkaiden hankkimisesta Tallinnasta – tämä on sarjan viimeinen osa sillä renkaat on nyt ollut 1.5vko alla. Aika oli siis varattu helatorstaille kello kymmeneksi Autorehvid nimiseen yritykseen (rehvid.ee). Olimme paikalla hieman etuajassa… Jatka lukemista Kesärenkaat Tallinnasta: Itse operaatio
legacy: true
categories:
- Blogi
tags:
- autonrenkaat
- kesärenkaat
- rengas
- renkaat
- tallinna
- Viro
series:
- Kesärenkaat Tallinnasta
---

<p>Suoraan sanottuna tämä artikkeli olisi pitänyt jo kirjoittaa viikko sitten. Parempi myöhään kuin ei milloinkaan &#8211; eikös. Mennääs asiaan, olen tässä artikkelisarjassa kertonut uusien renkaiden hankkimisesta Tallinnasta &#8211; tämä on sarjan viimeinen osa sillä renkaat on nyt ollut 1.5vko alla.</p>
<p>Aika oli siis varattu helatorstaille kello kymmeneksi Autorehvid nimiseen yritykseen (<a href="http://rehvid.ee/" target="_blank">rehvid.ee</a>). Olimme paikalla hieman etuajassa ja pyörimme siinä pihalla kun ketään ei tuntunut olevan vielä paikalla &#8211; luulimme syyksi sitä, että oli helatorstai. Kohta itse yrittäjä tuleekin viereisestä talosta ja kyselee, että renkaanvaihtoonko olitte tulossa &#8211; näinhän me olimmekin tekemässä, kyllä.</p>
<p>Auto sisään ja päästetään kaveri hommiin. Töiden ohessa juttelimme niitä näitä ja selvisi samalla, että helatorstai ei ole Tallinnassa arkipyhä ja se on normaali päivä siellä. Samaten normaalisti sesonkiaikaan tälläkin yrittäjällä on jokunen työläinen tekemässä hommia ja nyt hän oli itsekseen sillä työtä ei ole niin paljon kuin sesonkina. Kyselimme myös käykö paljon muita suomalaisia siellä vaihtamassa renkaitaan niin vastauksena oli, että päivittäin. Syykin on selvä &#8211; hinta on paljon edullisempi kuin suomessa.</p>
<p>Koko hommassa meni noin puoli tuntia ja tämän jälkeen kyseltiinkin maksusta. Kävi ilmi, että pankki vetäisi 3% välistä, jos hänellä olisi kortinlukija. Kortti ei siis hänelle käynyt ja tässä vaiheessa mietittiin pitääkö tästä nyt käteistä lähteä etsimään, ei tarvinnut. Hän nimittäin kirjotti laskun ja päiväsi sen sopivasti niin, että olimme kerenneet jo suomeenkin palata.</p>
<p>Itse renkaat oli sitä mitä pitikin ja kaikki pelko siitä, että saanko väärät/vialliset renkaat ovat kaikonneet. Renkaat olivat uudet ja merkintä paljasti, että ne on ilmeisesti tehty huhtikuussa 2014 &#8211; kauan ei ole siis varastossakaan olleet. Työssä tai renkaissa ei ole ilmennyt mitään vikaa näin 1.5vko ajuilla ja olihan tuossa heti testinä se, että ajeltiin noin 400 kilometriä kotiin.</p>
<p>Voin lämpimästi suositella Autorehvid firmaa ja sitä, että renkaat vaihtaa yleensäkin virossa. Muutakin autoremonttia kannattaisi siellä teetättää sillä hinta on edullisempi kuin suomessa. Onpahan yksi syy lisää lähteä käymään Virossa.</p>