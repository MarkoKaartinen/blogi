---
title: 'Leatherman Wave + Bit Kit'
slug: leatherman-wave-bit-kit
status: published
published_at: 2014-06-30 09:32
updated_at: 2014-06-30 09:32
description: |
    Postissa saapui harvinaista herkkua minulle, nimittäin Leatherman Wave monitoimityökalu. Se pääsi heti testiin pienessä pyörän korjaushommassa.
legacy: true
categories:
- Blogi
tags:
- Leatherman
- Wave
---

<p>Lapsena minulla oli jotain linkkuveitsiä ja jotain kopio Leatherman settejä. Ikinä en ole omistanut aitoa Leathermania. Nyt tuli kuitenkin tilaisuus siihen ja Leatherman Wave lähtikin pari viikkoa sitten tulemaan postissa <a href="http://www.starlex.fi/verkkokauppa/product_details.php?p=2495" target="_blank">Starlexin verkkokaupasta</a>. Paketti tuli jo aikoja sitten, mutta kerkesin vasta nyt kirjoittelemaan tämän artikkelin teille.</p>
<p>Tuossa yllä olevassa artikkelikuvassa on tuo koko paketti mitä minulle tuli eli paketissa on itse Leatherman Wave, Bit Kit lisäkärkisarja sekä kotelo. Itse Leathermanissä on iso liuta työkaluja kuten pihdit, veitset, viila ja avaajat &#8211; alla on lista työkaluista erikseen. Erityisesti itseäni kiinnosti tuo adapteri jossa on matkassa jo yksi kärki, mutta tuon Bit Kitin avulla siihen saa hurjan määrän lisää kärkiä (alla on lista Bit Kitin kärjistäkin).</p>
<p>Kun tutkiskelin eri vaihtoehtoja niin löysin mielenkiintoisen seikan, tämä Leatherman löytyy myös Madventuresin TOP 10 listoilta, tämä ei sinällään omaa päätöstä liikuttanut suuntaan tai toiseen.</p>
<p>Ajankohta tämän saapumiseen oli varsin mainio. Parvekkeella nimittäin odotti yksi pyörä vaihdevaijerin vaihtoa ja olipa siellä yksi pinnakin vääntynyt &#8211; samassa rytäkässä oli katkennut niin tuo vaijeri kuin tuo pinnakin vääntynyt. Itselläni on hyvin huono tietämys pyörän korjaamisesta ja kerran aikaisemmin koitin tuota vaihtoa jo ja homma meni pieleen &#8211; oli siis aika yrittää uusiksi Leathermanin kanssa.</p>
<p>Aikaisemmasta epäonnistumisesta voisin tietty syyttää työkaluja, mutta tällä kertaa kyse oli osaamattomuudesta. Uusi vaihdevaijeri kouraan ja yrittämään. Waven avulla sain mallikkaasti katkaistua vaijerin sopivan mittaiseksi (toisella yrittämällä, ekan kerran oli liian pitkä vielä). Samaten tuon pinnan sain hyvinkin näppärästi Leathermanin pihdeillä käännettyä niin, että se ei häiritse pyöräilyä.</p>
<p>Tässä käyteltyäni tätä loistavaa työkalua olen alkanut sitä kantamaan matkassa myös töihin sillä olen huomannut sen olevan varsin näppärä tietokoneidenkin kanssa. Bit Kit sarjan kärjistä löytyy sopivaa kärkeä tietokoneen aukaisemiseen. Eipä sitä oikeastaan tiedä milloin tarvitsee aukaista konetta &#8211; tuo ei paljoa tilaa laukussa Bit Kitin kanssa vie niin helppohan tuota on kuljetella.</p>
<p>Leatherman Waven työkalut:</p>
<ul>
<li>Kärkipihdit</li>
<li>Sivuleikkurit</li>
<li>Veitsi</li>
<li>Sahateräinen veitsi</li>
<li>Viila</li>
<li>Timanttiviila</li>
<li>Pullonavaaja</li>
<li>Tölkinavaaja</li>
<li>2 talttameisseliä</li>
<li>3 ristipäämeisseliä</li>
<li>Sakset</li>
<li>Mitta</li>
<li>Saha</li>
<li>Johdonkuorija</li>
<li>Ripustuslenkki</li>
<li>2 erikokoista kiinteää adapteria</li>
</ul>
<p>Bit Kit vaihtokärkisarjan kärjet:</p>
<ul>
<li>Hex 1.5mm ja 2mm</li>
<li>Hex 2.5mm ja 3mm</li>
<li>Hex 4mm ja 5mm</li>
<li>Hex 6mm ja 1/4&#8221;</li>
<li>Hex 7/32&#8221; ja 3/16&#8221;</li>
<li>Hex 5/32&#8221; ja 9/64&#8221;</li>
<li>Hex 1/8&#8221; ja 7/64&#8221;</li>
<li>Hex 3/32&#8221; ja 5/64&#8221;</li>
<li>Hex 1/16&#8221; ja .050&#8221;</li>
<li>Robertson #3 ja #2</li>
<li>Robertson #1 ja Pozi</li>
<li>Pozi #2 ja #1</li>
<li>Torx #10 ja #15</li>
<li>Torx #20 ja #25</li>
<li>Torx #27 ja #30</li>
<li>Phillips #0 ja #3</li>
<li>Phillips #1 ja #2</li>
<li>Slotted 3/32&#8221; ja 1/8&#8221;</li>
<li>Slotted 5/32&#8221; ja 3/16&#8221;</li>
<li>Slotted 7/32&#8221; ja 1/4&#8221;</li>
</ul>