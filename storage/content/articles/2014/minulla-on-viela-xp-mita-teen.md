---
title: 'Minulla on vielä XP, mitä teen?'
slug: minulla-on-viela-xp-mita-teen
status: published
published_at: 2014-04-08 13:14
updated_at: 2014-04-08 13:14
description: |
    Mietitkö itseksesi, että minulla on vielä XP, mitä teen? Jos mietit niin tässä artikkelissa on sinulle joitain vaihtoehtoja siihen.
legacy: true
categories:
- Windows
tags:
- Linux
- microsoft
- mitä tehdä
- päättyy
- päivittäminen
- päivitykset
- tablet
- tietokone
- tuki
- vinkkejä
- vinkki
- Windows
- windows 8
- Windows XP
- XP
---

<p>Tänään 8.4.2014 päättyy yhden Windowsin tarina. Microsoft tarjosi tukea XP:lle 12 vuoden ajan eli on jo aikakin, että XP:n tarina loppuu. Mietitkö mielessäsi, että &#8221;Minulla on vielä XP, mitä teen?&#8221;. Itse en ole käyttänyt XP:tä moneen vuoteen sillä 64 bittisyyden tuki oli onneton XP:ssä. Kerronkin teille mitä vaihtoehtoja teillä on vanhan XP koneen kanssa.</p>
<h3>XP:n päivittäminen uudempaan Windowsiin</h3>
<p>Tämä varmaan tuli teillekkin ensin mieleen. Tosin tämä ei ole ehkä se järkevin vaihtoehto. Mikäli koneet ovat vanhoja ja niiden tehot on mitä on, ei uuteen Windowsiin päivittäminen tuo oikein mitään etua. Windows 8 listaa minimivaatimukseksi gigan muistia, 1GHz prosessori, DX 9 näytönohjain ja 16-20gt vapaata kiintolevytilaa.</p>
<p>Itse en lähtisi asentamaan noin vanhaan koneeseen Windowsia enää tänä päivänä ollenkaan &#8211; käyttö olisi tahmeaa.</p>
<h3>Kokonaan uuden koneen hankkiminen</h3>
<p>Jos koneesi on todella vanha, se hidastelee ja siinä on vielä XP &#8211; voi koneen hankinta olla paras vaihtoehto. Tässäkin sinun pitää tehdä valinta, että hankitko pöytäkoneen vai kannettavan. Olen monelle suositellut kannettavaa pöytäkoneen sijaan sillä saat kerralla koko paketin ja sen siirtely on helppoa. Mikäli sinulla on näyttö (litteä, ei kuvaputki), näppis ja hiiri (USB) ennestään niin uusi pöytäkone voi olla varteenotettava vaihtoehto &#8211; näin ei tarvitse uusia lisävarusteita hankkia, jos ne ei ole kauhean vanhat.</p>
<p>Uuden koneen myötä tulee uusi Windows ja tänä päivänä se on Windows 8. Kannattaa konetta hankkiessa olla tarkkana siitä mitä koneen sisällä on ja tehdä vertailua koneiden välillä. Vaihtoehtonahan on myös Macin hankinta, mutta tämä vaatisi täysin uuden opettelua. Suosittelen itse myös Macia ja käytänkin sitä päivittäin &#8211; tosiasiassa helpoin on peruskäyttäjän pysyä Windowsissa.</p>
<h3>Koneen korvaaminen tabletilla</h3>
<p>Tämä voi olla myös yksivaihtoehto. Tabletilla, kun pystyy tekemään lähes kaiken mitä tietokoneellakin. Itse otan esim. lomalle mukaan vain ja ainoastaan iPadini ja näppäimistön siihen &#8211; konetta ei tarvitse rahdata ollenkaan mukana. Tässä vaihtoehdossa kannattaakin ensin tiedostaa omat tarpeet ja tämän jälkeen miettiä pärjäätkö pelkällä tabletilla.</p>
<p>Täysin tabletti ei tietokonetta voi tällä hetkellä vielä korvata, mutta aika moneen se pystyy jo. Pienen koon ja kannettavuuden ansiosta se on helppo pitää mukana koko ajan ja mobiiliyhteyttä tukevissa malleissa sinulla on verkko saatavilla käytännössä aina.</p>
<p>Suosittelen tablettia ennemmin tietokoneen kaveriksi kuin pääasialliseksi työjuhdaksi. Lomalle ja matkalle tämä on itsellä ehdoton suosikki sillä en jaksa enää kannettavaa raahata kun tabletilla pärjään vallan mainosti.</p>
<h3>XP:n korvaaminen Linuxilla</h3>
<p>XP koneet tuppaavat olemaan ns. vanhaa rautaa ja Linux onkin yksi vaihtoehto XP:n tilalle. Tämä on ehkä se haastavin vaihtoehto jos et ole tietokoneiden kanssa sinut. Ensimmäinen valinta Linuxiin siirtyessä onkin se, että mitä jakelua haluat alkaa käyttämään &#8211; jokaisessa on pientä eroa ja sinulla onkin valinnanvaikeus tässä suhteessa. Suosittelisinkin aloittelijalle jotain näistä kolmesta: Ubuntu, Elementary OS tai Linux Mint.</p>
<p>Valintahan ei riitä vaan jonkun on se asennettavakin. Asentaminen onnistuu tänä päivänä helpoiten ja nopeitin USB tikun avulla ja netti onkin täynnä ohjeita tähän. Asennuksen jälkeen on vielä opeteltava käyttämään täysin erilaista käyttöjärjestelmää. Pelottelu sikseen, esimerkiksi Ubuntun käytön oppii kyllä suhteellisen nopeasti!</p>
<p>Suosittelisin tätä valintaa mikäli uutta konetta ei haluta lähteä ostamaan tai siihen ei rahaa ole. Linux on ilmainen vaihtoehto Windowsille ja Macille ja tämä voi tuoda vanhalle työjuhdalle lisää elinikää. Järjestelmävaatimukset harvemmin Linuxeissa on kummoiset ja niitä saa säätämällä optimoitua vanhemmille koneillekkin.</p>
<h3>Milloin kannattaa tehdä jotain?</h3>
<p>Tietysti mitä nopeammin sen parempi. Vaikka tuki loppuu niin se ei tarkoita sitä, että koneesi lakkaa toimimasta. Et yksinkertaisesti saa enää uusimpia päivityksiä Windowsiin saati Security Essentialsiin. Kannattaakin pitää muu tietoturva ajantasalla ja käyttää esimerkiksi Chrome -selainta IE:n sijaan. Loppujen lopuksi on käyttäjästä kiinni missä/miten hän siellä netissä surffailee ja mitä siellä tulee tehtyä.</p>
<h3>Lopuksi</h3>
<p>Oikeastaan jokainen vaihtoehto vaatii sen, että sinä teet varmuuskopiot tiedoistasi jollekkin USB tikulle tai muulle medialle. Näin ainakin tietosi pysyvät tallessa ja mitään ei pääse katoamaan missään vaiheessa.</p>
<p>Tietysti kannattaa tapauskohtaisesti katsoa mikä näistä sopii. Tähän ei ole olemassa yhtä ja oikeaa vastausta sillä konekanta, joissa on XP on niin erilaista. Helppohan se olisi sanoa kaikille, että osta uusi kone &#8211; tämä ei tosin päde kaikkiin tilanteisiin.</p>
<p>Mikäli tämä tuntuu ongelmalliselta niin voin auttaa! Yritykseni <a href="http://elysium.fi" target="_blank">Elysium Solutions Oy</a> kykenee hankkimaan teille uuden koneen tai vaihtamaan vanhaan uutta käyttöjärjestelmää. Ota meihin yhteyttä laittamalla suoraan sähköpostia minulle osoitteeseen marko@elysium.fi</p>