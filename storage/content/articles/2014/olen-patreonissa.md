---
title: 'Olen Patreonissa!'
slug: olen-patreonissa
status: published
published_at: 2014-11-06 20:24
updated_at: 2014-11-06 20:24
description: |
    Ajattelin lähteä kokeilemaan tämän blogin ja podcastin rahapuolen pyörittämistä täysin eri kantilta. Lyhyesti sanottuna: Olen Patreonissa!
legacy: true
categories:
- Blogi
tags:
- patreon
- tukeminen
- tuki
---

<p>Ajattelin lähteä kokeilemaan tämän blogin ja podcastin rahapuolen pyörittämistä täysin eri kantilta. Nythän täällä on mainoksia ja ne vaihtuu silloin tällöin &#8211; puhun lähinnä näistä bannerimainoksista siellä sun täällä. Niiden kautta tulee pääasiallisesti jokunen euro tuloja. Podcast on ollut tähän mennessä sisällöltään täysin mainokseton tai ei kukaan ole maksanut minulle siitä jos olen jotain tuotetta siinä mainostanut. <strong>Lyhyesti: </strong>Olen Patreonissa!</p>
<p>Ensinnäkin vastataan kysymykseen, että <strong>mikä on Patreon?</strong> Lyhyesti se on sivusto, jota kautta te voitte suoraan tukea sivuston toimintaa lahjoittamalla kuusa pienen (tai suuren) summan rahaa. Tukemisen voit lopettaa koska tahansa ja se on täysin vapaaehtoista toimintaa. Alla vielä video Patreonista.</p>
<p><iframe loading="lazy" title="What is Patreon" width="750" height="422" src="https://www.youtube.com/embed/wH-IDF809fQ?feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe></p>
<p>Sisältö <strong>ei</strong> tule muuttumaan maksulliseksi missään vaiheessa ja kaikki sisältö tulee saataville niin tukijoille kuin tavallisille tallaajille. Tukijat saavat hyvän mielen lisäksi pientä extraa postauksien ja muiden pienten etujen kautta.</p>
<p>Tavoitteena on pitkällä tähtäimellä päästä eroon Tradedoublerin ja muiden samankaltaisten sivustojen bannerimainoksista tällä sivustolla. Samaten tuolta saadut rahat käytetään poikkeuksetta ylläpitokustannuksiin sekä uuden kaluston hankkimiseen. Ensimmäisenä hankintalistalla onkin podcast tarvikkeita kuten mikrofonia ja sen sellaista. Tietenkin mikäli homma lähtee kunnolla pelittämään niin tämä mahdollistaa myös uusien vekottimien hankkimisen, arvontojen järjestämisen ja kehittämisen muullakin saralla.</p>
<p>Ehkä tärkein asia mitä toivon saavani tästä irti on se, että saisin lisää motivaatiota tuon kautta lähteä tekemään yhä parempaa podcastia ja kehittämään niin sivustoa, kuin podcastia eteenpäin. Kyse ei ole täysin rahastakaan, mutta omasta pussistahan tätä aika pitkälti on nämä useat vuodet tehty ja tullaan sitä tekemään jatkossakin. Sivuston ylläpitäminen ei siis lopu vaikka Patreon projekti epäonnistuisi!</p>
<p>Menkää siis osoitteeseen <strong><a href="http://www.patreon.com/markokaartinen" target="_blank">www.patreon.com/markokaartinen</a></strong> ja tukekaa toimintaani mikäli haluatte!</p>