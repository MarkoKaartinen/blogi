---
title: 'Podcast välineistöä'
slug: podcast-valineistoa
status: published
published_at: 2014-11-08 14:11
updated_at: 2014-11-13 10:21
description: |
    Olen nyt viime päivien aikana tutkinut millaista välineistöä podcastin tekemiseen voisi hankkia. Olen nyt saanut vajaan parin sadan euron setin joka sisältää hyvän välineistön ja mahdollistaa laajennettavuuden tarvittaessa. Lähdenkin esittelemään tätä settiä teille kommentoitavaksi ja ihmeteltäväksi – kommentit ja ehdotukset ovat tervetulleita! Mikrofoni on tietysti yksi tärkein osa tätä setuppia ja tutkailemisen jälkeen päädyin Audio-Technica AT2020… Jatka lukemista Podcast välineistöä
legacy: true
categories:
- Blogi
tags:
- mikrofoni
- mikseri
- podcast
- tekniikka
- välineet
---

<p>Olen nyt viime päivien aikana tutkinut millaista välineistöä podcastin tekemiseen voisi hankkia. Olen nyt saanut vajaan parin sadan euron setin joka sisältää hyvän välineistön ja mahdollistaa laajennettavuuden tarvittaessa. Lähdenkin esittelemään tätä settiä teille kommentoitavaksi ja ihmeteltäväksi &#8211; <strong>kommentit ja ehdotukset ovat tervetulleita!</strong></p>
<p><strong>Mikrofoni</strong> on tietysti yksi tärkein osa tätä setuppia ja tutkailemisen jälkeen päädyin Audio-Technica AT2020 mikrofoniin (<a href="http://www.thomann.de/fi/audio_technicaat2020_popkiller_set.htm?partner_id=78510" target="_blank">linkki</a>). Tätä oli kehuttu monessakin paikkaa ja uskoisin tällä pärjäävän todella kauan. Koska mikrofoni on XLR-mikrofoni niin tarvitaan <strong>mikserikin</strong>. Olen googlannut ja katsonut Youtubea paljon ja päätynyt Behringer Xenyx 802 mikseriin (<a href="http://www.thomann.de/fi/behringer_xenyx_802.htm?partner_id=78510" target="_blank">linkki</a>). Tähän saa tarvittaessa kiinni kaksi XLR mikrofonia ja tämän mikserin avustuksella saadaan myös Skype mix-minus* hässäkän kautta toimimaan (katso alhaalta hieman selitystä). Mikseristä ääni viedään sitten takaisin nauhoitusta varten tietokoneelle.</p>
<p>Minulla on jo valmiiksi USB äänikortti olemassa, joten uskoisin aluksi pärjääväni ilman USB interfacea jolla saadaan ääntä sisään ja ulos tietokoneelta. Mikserin ja mikrofonin lisäksi matkaan lähtee simppeli <a href="http://www.thomann.de/fi/millenium_ds10.htm?partner_id=78510" target="_blank">jalusta</a> sekä kasa erinäköisiä johtoja ja adaptereita.</p>
<p>Pääosaa siis näyttelisi mikrofoni sekä tuo mikseri. Mikseriin saadaan sitten kiinni puhelin, tabletti tai jokin muu laite miltä voidaan soittaa ääniklippejä tai jopa musiikkiakin. En halunnut ottaa perus USB mikkiä ja lähteä sen päälle rakentamaan, kun tuntuu että tuo mikseri tuo paljon enemmän mahdollisuuksia jatkoa varten ja olen jo nyt oppinut paljon miksereistä.</p>
<p>Ettei ihan tavara lopu kesken niin tulevaisuudessa tahtoisin lisätä tuohon setuppiin roipetta. Yksi voisi olla kuulokeportin jakajan jolla saadaan usea kuuloke yhteen porttiin kiinni ja jokaiselle kuulokkeelle oma nuppi äänenvoimakkuuden säätöä varten (<a href="http://www.thomann.de/fi/behringer_ha400.htm?partner_id=78510" target="_blank">linkki</a>). Toinen lisä olisi nimenomaan tuo jo mainittu USB audio interface eli USB äänikortti &#8211; saataisiin ehkä vielä hieman laadukkaampaa ääntä koneeseen sisään ja ulos (<a href="http://www.thomann.de/fi/behringer_ucontrol_uca_202.htm?partner_id=78510" target="_blank">linkki</a>).</p>
<p>Tulevaisuudessa ehkä isoin satsaus tulisi olemaan kannettava äänitin johon saataisiin tallentumaan podcast joko suoraan mikseristä tai sitten jopa reissun päällä. Olen katsellut tähän hommaan Zoom H4N tallenninta (<a href="http://www.thomann.de/fi/zoom_h4_n.htm?partner_id=78510" target="_blank">linkki</a>) ja tämä olisikin jo itsessään yhtä arvokas kun kaikki edellä mainittu sälä. Tämä tosin toisi mahdollisuuden liikkuvaan nauhoitteluun ja muutenkin saataisiin nauhoite aina tallentimeen.</p>
<p>Itse en ole mikään &#8221;pro&#8221; näissä äänihommissa, joten jos sieltä ruudun toiselta puolen löytyy osaamista niin <strong>antaa paukkua!</strong> Podcast sekä sivusto on myös Patreonissa, menkää sinne ja ihmetelkää (sekä tietysti tukekaa): <a href="http://www.patreon.com/markokaartinen" target="_blank">http://www.patreon.com/markokaartinen</a></p>
<p><i>*Skype puhelut saadaan mikseriin tuomalla yhteen sisääntuloon tietokoneelta Skypen puhe ja ääni. Skypelle päin sitten viedään mikseristä FX SEND kautta ääni pois lukien Skypessä olevan oma ääni. Näin saadaan tarvittaessa vieras tuotua Skypen kautta mukaan lähetykseen. Kuulostaa ehkä sekavalta, mutta tästä tulenee jonkinlainen tutoriaali sitten tulevaisuudessa!</i></p>
<p><em><strong>Huomioitavaa:</strong> Vaikka tämä postaus sisältää kasan linkkejä Thomann -verkkokauppaan niin ei tämä ole millään muotoa maksettu mainos (tietysti jos Thomann haluaa sponssata ni pistäkää mailia tulemaan!). Tulen todennäköisesti sieltä tilaamaan tuon setin sillä hinnat ovat halvemmat kuin suomessa.</em></p>
<p><em><strong>Lisäys:</strong> Thomann verkkokaupan linkit ovat nyt affiliate linkkejä. Klikkaamalla niitä tuet sivuston toimintaa!</em></p>