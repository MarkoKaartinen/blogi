---
title: 'Tapaaminen.net täytti vuoden!'
slug: tapaaminen-net-taytti-vuoden
status: published
published_at: 2014-05-13 18:20
updated_at: 2014-05-13 18:20
description: |
    Vuosi sitten kirjoitin tänne artikkelin omasta uudesta projektistani nimeltä Tapaaminen.net. Käydäänkin nyt läpi mitä vuoden aikana tapahtui.
legacy: true
categories:
- Blogi
tags:
- katsaus
- projekti
- tapaaminen
- Tapaaminen.net
---

<p>Tämä tapahtui itseasiassa eilen. Vuosi sitten kirjoitin tänne <a title="Tapaaminen.net julkiseen testaukseen/käyttöön" href="https://markokaartinen.net/tapaaminen-net-julkiseen-testaukseenkayttoon/">artikkelin</a> omasta uudesta projektistani nimeltä Tapaaminen.net. Haluankin käydä hieman läpi sitä mitä tässä vuoden aikana on siellä tapahtunut ja mitä on tulossa.</p>
<p>Aloitetaan tilastoilla. Ensimmäisen vuoden aikana luotiin <strong>1853</strong> tapaamista! Tämä tarkoittaa, että päivässä tapaamisia on luotu noin <strong>5</strong> kappaletta. Eniten tapaamisia luotiin 11.2.2014, tuona päivänä tapaamisia luotiin jopa 35 kappaletta! Minusta tämä on suhteellisen hyvä tahti ollut ja hieman yllätyinkin siitä miten paljon noita on oikeastaan luotukkaan. Tästä on hyvä jatkaa uuteen vuoteen!</p>
<p>Kävijöitä taas on ollut runsaasti. Tapaaminen.netin kohdalla on huomannut hyvin sen, että arkipäivinä on enemmän kävijöitä kuin viikonloppuna. Tämä on ollut käytössä mm. oppilaitoksilla, yrityksillä ja erinäköisillä harrasteryhmillä. Vuoden aikana sivun katseluita on ollut <strong>60810</strong> kappaletta eli noin 166 per päivä. Kävijöitä <strong>13719</strong> kappaletta eli noin 37 per päivä. Sekä istuntoja <b>29008</b> eli noin 79 per päivä.</p>
<p>Tästä voidaankin päätellä, että 37 kävijästä noin 5 kappaletta on luonut uuden tapaamisen joka päivä! Luvut ovat minusta varsin mainioita sillä tätähän ei ole minun toimesta mainostettu muualla kuin omissa blogeissani sekä omissa sosiaalisen median kanavissa.</p>
<p>Facebook ja Twitter ovat tuoneet kävijöitä eniten. Tapaaminen.net sivuille on linkattua myös Moodlesta (eri laitosten), Intreneteistä, foorumeilta, blogeista, webmaileista sekä Ilmaisohjelmat.fi on listannut Tapaaminen.netin sivuilleen. Onpa Tapaaminen.net myös mainittu Katleenan kirjoittamassa Sano se someksi kirjassa.</p>
<p>Kehityslista on vieläkin pitkä ja se on oikeastaan pidennyt ajan saatossa. Kehittämiseen ei tunnu olevan koskaan tarpeeksi aikaa ja vapaa-ajallakaan ei ihan kaikkea kerkeä. Pitää tässä kesän aikana katsoa jos saisi hieman tuota listaa lyhennettyä.</p>
<p>Palataan taas vuoden päästä ihmettelemään Tapaaminen.net projektin eloa ja lukuja.</p>