---
title: 'Hackintosh - projekti joka olisi hauska toteuttaa'
slug: hackintosh-projekti-joka-olisi-hauska-toteuttaa
status: published
published_at: 2015-01-03 10:05
updated_at: 2015-01-03 10:06
description: |
    Avataan ensin tuo termi hackintosh. Tämähän tarkoittaa sitä, että tehdään OS X pohjainen tietokone kasaamalla kone itse. Käytännössä hankitaan OS X:n kanssa yhteensopivat osat ja pamautetaan asentaa OS X käyttöjärjestelmä ja sen jälkeen sinulla on oma hackintosh kone. Tämähän tulee suoraan halvemmaksi, kuin ostaa pöytäkone Applelta, mutta saat kuitenkin saman käyttökokemuksen ja sinulla on vielä… Jatka lukemista Hackintosh – projekti joka olisi hauska toteuttaa
legacy: true
categories:
- Blogi
tags:
- dualboot
- hackintosh
- hauska
- Mac Pro
- OS X
- pelaaminen
- projekti
- Windows
- windows 8.1
---

<p>Avataan ensin tuo termi hackintosh. Tämähän tarkoittaa sitä, että tehdään OS X pohjainen tietokone kasaamalla kone itse. Käytännössä hankitaan OS X:n kanssa yhteensopivat osat ja pamautetaan asentaa OS X käyttöjärjestelmä ja sen jälkeen sinulla on oma hackintosh kone. Tämähän tulee suoraan halvemmaksi, kuin ostaa pöytäkone Applelta, mutta saat kuitenkin saman käyttökokemuksen ja sinulla on vielä mahdollisuus päivittää konetta ja pääset vielä halvemmallakin.</p>
<p>Tein alle huvikseen taulukon, jossa on vertailtu Applen <a href="http://www.apple.com/fi/mac-pro/specs/" target="_blank">Mac Pro</a> tietokonetta ja itse tehtyä Hackintosh konetta. Hinnat katsoin äsken suomalaisista verkkokaupoista ja osat perustuu tonymacx86.com sivuston joulukuun <a href="http://www.tonymacx86.com/building-customac-buyers-guide-december-2014.html#CustoMac_Pro" target="_blank">julkaisuun</a> kohdassa CustoMac Pro.</p>
<p>[table id=2 /]</p>
<p>Taulukosta huomaakin, että tekemällä itse säästät noin 1500 euroa ja saat samantasoisen koneen kuin Mac Pro. Voit vieläpä päivittää osia parempaano suuntaan ja esimerkiksi pistää isomman SSD:n tai pistää paremmat näytönohjaimet. Tuossa samaisessa artikkelissa on annettu kasa vaihtoehtoja muihin OS X yhteensopiviin komponentteihin joten saat tehtyä omaan tarpeeseen sopivan Hackintoshin.</p>
<p>Tuo mainitsemani <a href="http://www.tonymacx86.com/" target="_blank">tonymacx86.com</a> on muutenkin loistava tietopankki juurikin hackintoshista kiinnostuneille. Tuota sivustoa tulikin pari viikkoa takaperin tutkailtua kun selvittelin sopisiko tämä minun nykyinen pöytäkone hackintoshiksi. Olisin halunnut Windows 8.1 ja OS X:n dualboottiin eri kiintolevyille. Näin olisin saanut tehtyä oman OS X pohjaisen kehitysympäristön myös pöytäkoneelleni sillä nythän se on vain työ MacBook Prossani. Ongelmaksi kuitenkin nousi näytönohjaimeni joka ei toimi OS X:n kanssa yhteen millään muotoa.</p>
<p>Kun joskus alan uutta konetta kasaamaan niin pitää ottaa huomioon yhteensopivuus OS X:n kanssa. Pääsyy siihen miksi minulla on kotikoneena Windows pohjainen kone on pelaaminen. Windowsilla tuppaa nuo pelit toimimaan paljon paremmin kuin OS X:llä ja suurin osa peleistä tuleekin ensin Windowsille ja sitten tulee OS X:lle jos tulee.</p>
<p>Juuri tälläisiä projekteja varten olisi hauska saada luotettavia yhteistyökumppaneita ja juuri tälläistä sisältöä on hauska tuottaa. Katsotaan mitä tämä vuosi tuo tullessaan ja rakennellaanko me täällä Windows 8.1 ja OS X dualboottaava hackintosh?</p>