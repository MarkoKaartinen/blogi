---
title: 'Joulukalenterin luukku 22'
slug: joulukalenterin-luukku-22
status: published
published_at: 2015-12-22 00:22
updated_at: 2016-09-26 15:33
description: |
    On viimeiset hetket ostaa niitä joululahjoja ja jaankin tässä vielä jokusen vinkin mitä ostaa nörtille näin joulun alla. Nämä lahjat saat varmasti hankittua vielä, sillä ne ei vaadi paketin odottelua ja hakua postista.
legacy: true
categories:
- Joulukalenteri 2015
tags:
- joulu
- joulukalenteri
- Joulukalenteri 2015
- joululahja
- joululahjat
- lahja
- luukku
- luukku 22
- vinkit
---

<p>On viimeiset hetket ostaa niitä joululahjoja ja jaankin tässä vielä jokusen vinkin mitä ostaa nörtille näin joulun alla. Nämä lahjat saat varmasti hankittua vielä, sillä ne ei vaadi paketin odottelua ja hakua postista.</p>
<p>Lahjakortit on aina helppo ratkaisu ja jos muut nörtit on kuin, minä niin sitä halvintahan ei kannata ostaa ainakaan tekniikan saralla ja tehdään paljon vertailuja siitä mitä oikeasti kannattaa ostaa ja mikä se on paras tuote hinta/laatu suhteeltaan. Lähtisin siis varauksella ostamaan suoraan jotain tekniikkaa nörtille, varsinkaan jos ei ole tarkempaa tietämystä mitä oikeasti tarvitaan.</p>
<p>Tarkennetaan hieman lahjakortteja vielä sillä nythän on alkamassa Steam pelipalvelussa joulualennukset. Pelejä ei siis kannata suorilta lähteä ostamaan vaan ne kannattaa ostaa tarjouksista. Kannattaakin siis marssia lähimpään GameStoppiin sillä se taitaa olla ainut paikka suomessa mikä myy Steamin lahjakortteja. Sieltä myös taitaa saada muihin pelialustoille lahjakortteja, joten jos on esimerkiksi konsolipelaajia niin kannattaa selvittää mikä konsoli on ja ostaa lahjakortti sen kauppaan.</p>
<p>Käteinenhän on aina mieluinen lahja nörtille sillä tekniikka ei ole halpaa ja varmasti aina ollaan katsomassa jotain pientä hankintaa kuten tietokoneen osaa, peliä tai muuta tekniikkaa. Käteinen edesauttaa sen hankintaa ja tätä kautta lahja toimii osana jotain isompaa kokonaisuutta. Laita vaikka käteisen (miksi ei lahjakortinkin) kaveriksi paketillinen suklaata niin alkaa olla hyvä paketti kasassa.</p>
<p>Jos nyt välttämättä halutaan lähteä tavaraa ostamaan niin ostetaan sitten jotain hyödyllistä. Viime aikoina on suomessakin päätä nostaneet erilaiset lisävirta ratkaisut ja suosituimpana näkisin lisäakut mitä saa esimerkiksi Gigantista ja Prismasta parilla kympillä. Näillä lisäakuilla saadaan lisävirtaa USBin kautta käytännössä mihin tahansa laitteeseen minkä voi USB piuhalla ladata. Suosittelen muuten lämpimästi hankkimaan tuon lisäakun kaveriksi piuhan joka käy niin Lightning kuin Micro USB portilliseen laitteeseen &#8211; tälläisen piuhan saa vaikka <a href="http://www.biltema.fi/fi/Toimisto---Tekniikka/Mobiililaitteet/Kaapelit-ja-laturit/Mikro-USB-kaapeli-Lightning-liittimella-2000036604/" target="_blank">Biltemasta</a>.</p>
<p>Tässä nyt jokunen vinkki ja aika perinteinen settihän se on eli suklaata, lahjakortteja sekä edukasta piensälää. Omat viime hetken vinkit voi pistää tuonne kommentteihin!</p>