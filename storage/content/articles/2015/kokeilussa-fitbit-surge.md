---
title: 'Kokeilussa Fitbit Surge'
slug: kokeilussa-fitbit-surge
status: published
published_at: 2015-12-29 17:18
updated_at: 2015-12-29 17:23
description: |
    Olen nyt vajaan kuukauden kokeillut Fitbit Surge fitness älykelloa. Kerronkin tässä hieman kokemuksia ja miten se on korvannut Polar Loopin.
legacy: true
categories:
- Kokeilussa
tags:
- aktiivisuusranneke
- älykello
- fitbit
- Fitbit Surge
- fitness
- kuntokello
- liikkuminen
- liikunta
- Surge
---

<p><a href="https://cdn.markokaartinen.net/uploads/2015/12/simple.b-cssdisabled-png.hfa62fb6c8f556e1c8c3c7d1abbe69b4e.png" rel="attachment wp-att-6128"><img loading="lazy" decoding="async" class="alignright wp-image-6128" src="https://cdn.markokaartinen.net/uploads/2015/12/simple.b-cssdisabled-png.hfa62fb6c8f556e1c8c3c7d1abbe69b4e-400x463.png" alt="Fitbit Surge" width="200" height="231" /></a>Minulla on nyt ollut vajaan kuukauden kädessä Fitbit Surge fitness älykello. Ajattelinkin kirjoitella teille päin hieman mietteitä tästä ja missä käytössä se nyt on ollut. Olin katsellut tätä kelloa jo jokusen kerran <a href="https://markokaartinen.net/polar-loop-ensikokemuksia/">Polar Loopin</a> korvaajaksi ja se lähtikin joulukuun alussa sitten tulemaan <a href="http://www.starlex.fi/verkkokauppa/product_details.php?p=4747" target="_blank">Starlexin verkkokaupasta</a>. Tämä kirjoitus onkin toteutettu osittain heidän kanssa yhteistyössä.</p>
<p>Olen nyt käyttänyt tätä pääasiassa aktiivisuusrannekkeena eli täysin samassa käytössä kuin Polar Loop on suunniteltu. En ole vielä perehtynyt sen hienompiin ominaisuuksiin kuten GPS seurantaan, treenien tallennukseen ja näihin. Eli pääasiallisessa käytössä on nyt ollut vasta askelien, unen ja sykkeen seuranta. Sekä on tullut testattua jokusta muuta ominaisuutta, mutta niistä kerron lisää vielä myöhemmissä kappaleissa.</p>
<p>Otetaan nyt ensin käsittelyyn tämän laitteen ominaisuudet. Eli listaan alle hieman mitä kaikkea tässä reilun 200 euron fitness älykellossa onkaan:</p>
<ul>
<li>GPS seuranta</li>
<li>Sykkeen seuranta</li>
<li>Päivittäinen aktiviteetti</li>
<li>Fiksut notifikaatiot</li>
<li>Treenien seuranta</li>
<li>Unen seuranta</li>
<li>Hälytykset</li>
<li>Langaton synkronointi</li>
</ul>
<p>Kellohan tuntuu varsin mukavalta ja laadukkaalta. Itse näyttö on 1.25&#8243; LCD näyttö jossa ei värejä ole, mutta tämäpä ei olekaan tarkoitus. Monochrome näyttö vie vähemmän virtaa ja se riittää vallan mainiosti tiedon näyttämiseen. Koskettamalla saat tehtyä toimintoja sekä kellossa on myös kolme nappia toimintojen tekemistä varten.</p>
<p>Kellon matkassa tulee tietenkin itse kello, USB johto lataamista ja synkkausta varten sekä USB dongle langatonta synkkausta varten. Eipä sitä juuri muuta tarvitakkaan, taisi siinä jotain papereitakin tulla, mutta näihin en juurikaan perehtynyt. Ohjeistus tulee luettua netistä jos sitä tarvitsen.</p>
<h2>Alku</h2>
<p>Käyttöönotto oli suhteellisen simppeli. Otetaan kello ulos paketista ja laitetaan se päälle. Asentelin iPhoneen Fitbitin appsin ja yhdistin kellon vielä siihen niin homma lähti mallikkaasti käyntiin. Tämän jälkeen laitoinkin kellon laturiin sillä akkua siinä ei ollut juurikaan. Harmiksi lataus tapahtuu omalla liittimellä ja jos piuha häviää niin pitää jostain kaivaa uusi piuha tilalle. Micro-USB piuhalla lataaminen olisi kiva lisä uuteen versioon sillä näin ei tarvitse pelätä piuhan katoamista.</p>
<p>Olin tietysti innoissani siitä, että puhelimeen tulleista viesteistä ja soitoista tulee notifikaatio ranteeseen ja pystyn halutessani säätämään musiikkia ja tälläistä. Otin kuitenkin koko aikaisen synkronoinnin aika äkkiä pois sillä vaikka puhelimesta ei akkua juuri kulunut niin kellon akkua se tuntui syövän. Toki alussa tulee selattua ja synkattua aika paljon ja senkin piikkiin voi akun kuluminen mennä. Nyt kun olen ns. manuaalisesti synkannut (eli aukaissut appsin) niin akku kestää kyllä aiemmin kerrotulla käytöllä vajaan viikon. Olen lataillut pari kertaa viikossa ihan sen takia, että akku ei pääsisi loppumaan kesken.</p>
<h2>Näyttö</h2>
<p><a href="https://cdn.markokaartinen.net/uploads/2015/12/2015-12-29-08.46.12.png" rel="attachment wp-att-6132"><img loading="lazy" decoding="async" class="alignright wp-image-6132" src="https://cdn.markokaartinen.net/uploads/2015/12/2015-12-29-08.46.12-400x711.png" alt="Kellotaulut" width="200" height="356" /></a>Kuten jo mainitsinkin näyttö on vallan mainio tähän käyttötarkoitukseen. Näytön taustaa voi vaihtaa ohjelman kautta, mutta itse olen tykästynyt tuohon oletustaustaan sillä se näyttää kuluvan tunnin aktiivisuuden mukavasti palkkeina kellonajan ympärillä. Vielä kun tuohon samaan näyttöön saisi päivämäärän pienellä niin olisi aika likelle täydellinen.</p>
<p>Kosketusnäyttö toimii mallikkaasti ja napit palvelee hyvin tarkoitusta. Treeniä ei saa aloitettua vahingossa näyttöä huitomalla vaan siihen vaaditaan nappien paineluakin. Kerran painamalla saadaan taustavalo päälle ja pyyhkäisemällä oikealle tai vasemmalla vaihdellaan aina kellon, sykkeen, portaiden, kaloreiden, portaiden ja askelten määrän välillä.</p>
<h2>Sykkeen mittaus</h2>
<p>Tämä on se jännin ominaisuus tässä kellossa siis niistä mitä olen käyttänyt. GPS seuranta tulee testiin sitten seuraavassa artikkelissa. Surgehan mittaa pulssin ranteesta ja jos sen ottaa pois niin näkeekin kaksi välkkyvää valoa joiden avulla se tekee sen. Tämä tehdään Fitbitin itse kehittämällä PurePulse tekniikalla, josta voikin lukea sen <a href="https://www.fitbit.com/fi/purepulse" target="_blank">sivuilta</a> sitten lisää. Alla onkin kuvassa kellon takapuolta ja siinä näkyykin nämä sensorit.</p>
<p><a href="https://cdn.markokaartinen.net/uploads/2015/12/simple.b-cssdisabled-png.h9c70454ee3b58120c3e211b2b0b7b926.png" rel="attachment wp-att-6130"><img loading="lazy" decoding="async" class="aligncenter wp-image-6130 size-thumbnail" src="https://cdn.markokaartinen.net/uploads/2015/12/simple.b-cssdisabled-png.h9c70454ee3b58120c3e211b2b0b7b926-400x314.png" alt="Sensorit" width="400" height="314" /></a></p>
<p>Omien seuraamisten mukaan tämä nyt ei ole aina ihan tarkka. Välillä tuntuu, että se näyttää hieman liian isoa sykettä ja välillä taas hieman liian pientä. Onpa se pari kertaa jättänyt näyttämättä sykettä ollenkaan (vähän ajan kuluttua se on sen sykkeen tosin löytänyt taas). Suuntaa antava se jokatapauksessa on, mutta en ehkä näillä infoilla lähtisi korvaamaan Polarin sykevyötä. En osaa sanoa vielä tässä vaiheessa mitä se treenin aikana sanoo sillä tätä osaa en ole testannut vielä ollenkaan.</p>
<p>Leposyke tuntuu olevan kohdillaan sillä sitä sen se saa parhaiten kun olet nukkumassa. Näiden omien ongelmien syynä voi toki olla se, että kello ei ihan täysin ole ohjeiden mukaan paikoillaan tai se on liian kireällä/löysällä. Säätämisen jälkeen olen kuitenkin todennut sopivan kireys/löysyys asteen tuolle kellolle omassa kädessäni ja mukavuus on tällä kertaa ehkä se tärkeämpi asia.</p>
<p>En ehkä odottanut mitään kauhean tarkkaa mittausta tältä osa-alueelta ja verkon muut arvostelut tukisivat tätä, että ihan kauhean tarkkahan se ei ole ja varsinkin jos on todella aktiivista liikettä. Testaan tätä osa-aluetta vielä lisää ja katselen mitä tuo syke näyttää.</p>
<h2>Askelten seuranta</h2>
<p>Askeliahan tämä tietysti seuraa. Tavoitteena onkin tuttu lähes kaikista muista askelia mittaavista laitteista on 10 000 askelta. Askelien lisäksi tämä laskee myös noustuja kerroksia (siis kävellen ei hissillä noustuja). 3 metriä nousua portaissa on tämän mukaan yksi kerros ja se on sivujen mukaan keskiarvo liiketilojen ja normaali asuntojen kerroksien välillä &#8211; pitää varmaan hyvin paikkansa.</p>
<p>Tarkkuus vaikuttaa kyllä ihan suhteellisen tarkalta. Välillä on autossa ottanut jotain ylimääräistä ja kerroksiakin tuli kerran automatkalla. Pääpiirteittäin ollaan varmaan ihan oikeilla luvuilla.</p>
<h2>Unen seuranta</h2>
<p><a href="https://cdn.markokaartinen.net/uploads/2015/12/2015-12-29-08.43.40.png" rel="attachment wp-att-6135"><img loading="lazy" decoding="async" class="alignright wp-image-6135" src="https://cdn.markokaartinen.net/uploads/2015/12/2015-12-29-08.43.40-400x711.png" alt="Unen seuranta" width="200" height="356" /></a>Tämä on yksi ominaisuuksista mikä itseäni kiinnostaa seurata. Olen asettanut tavoitteeksi 7 tuntia unta sillä minun unirytmillä tämä on suhteellisen realistinen tavoite. Oma unirytmihän on 22-23 (viimeistään 24) nukkumaan ja ylös siinä 6-7 aikaan arkisin ja viikonloppuna 8-10 välillä.</p>
<p>Seuranta on toiminut hyvin lukuunottamatta niitä kertoja milloin jostain syystä yö pätkitään kahteen tai jopa kolmeen riviin. Tämä on kuitenkin helppo ratkaista sillä poistaa vain ylimääräiset rivit ja merkitsee jäljelle jäävän rivin alku/loppu ajaksi oikeat kellonajat. Näin jää yksi rivi per yö. Olen kyllä huomannut, että on pitänyt aika hyvin paikkaansa nuo.</p>
<h2>Fitbit sovellus</h2>
<p><a href="https://cdn.markokaartinen.net/uploads/2015/12/2015-12-29-08.41.21.png" rel="attachment wp-att-6137"><img loading="lazy" decoding="async" class="alignright wp-image-6137" src="https://cdn.markokaartinen.net/uploads/2015/12/2015-12-29-08.41.21-400x711.png" alt="Sovellus" width="200" height="356" /></a>Sovellus on se millä tätä dataa päästään tutkimaan ja sen kautta olenkin itse synkkaillut tiedot kellosta pilveen päin. Sovellus toimii vallan mainiosti ja mitään ongelmaa sen toimivuudessa ei ole ollut missään vaiheessa. Sovellus näyttää myöskin hyvältä ja se on käytettävyydeltäänkin hyvä.</p>
<p>Sovelluksen kautta hallitaan myös suurinta osaa kellon asetuksista ja pystytään määrittämään mm. kellotaulu, hälytykset ja muut asetukset kelloa varten. Näet myös kellon akun varauksen sovelluksen kautta (tämän näkee myös itse kellosta). Dataa vois myös joiltain osin muokata sovelluksesta kuten jos uni näyttää mitä sattuu niin sitä voi muokata.</p>
<p>Ainoat valitukset tästä sovelluksesta tulee oikeastaan siitä, että se ei ole suomeksi ja siellä ei ole suomalaiselle sopivaa sisältöä esimerkiksi ruokailun seurantaan. Ruokatietokantoja on esimerkiksi jenkeille, briteille, saksalaisille, espanjalaisille ja ranskalaisille (sekä jokuselle muulle) &#8211; suomea ei täällä kuitenkaan ole. Oikeastaan tämän takia tämä ominaisuus on jäänyt täysin käyttämättä.</p>
<h2>Äänetön hälytys</h2>
<p><a href="https://cdn.markokaartinen.net/uploads/2015/12/2015-12-29-08.45.01.png" rel="attachment wp-att-6134"><img loading="lazy" decoding="async" class="alignright wp-image-6134" src="https://cdn.markokaartinen.net/uploads/2015/12/2015-12-29-08.45.01-400x711.png" alt="Hälytykset" width="200" height="356" /></a>Tämä ominaisuus on hyvä lisä kellossa sillä voit asettaa sovelluksen kautta esimerkiksi hälytyksen joka arkipäivälle kello 7 ja kun on hälytyksen aika kello alkaa värisemään ranteessa. Tällä ominaisuudella saat asetettua itsellesi omia hälytyksiä näppärästi esimerkiksi työpäivän ajaksi ja sitä kautta et töissä herätä ihan niin paljoa huomiota kuin jos puhelin alkaisi huutamaan.</p>
<p>Oikealla onkin laitettu esimerkiksi aamuherätys arkipäiville ja sitten yksi herätys tälle päivää kello 11.45. Alla on vielä sitten kuva siitä miltä hälytykset näyttää kellon ruudulla. Hälytykset voi kytketä pois päältä kellostakin, mutta niitä ei voi lisätä/muokata/poistaa kellon kautta.</p>
<p><a href="https://cdn.markokaartinen.net/uploads/2015/12/2015-12-29-08.45.34.jpg" rel="attachment wp-att-6133"><img loading="lazy" decoding="async" class="alignnone size-thumbnail wp-image-6133" src="https://cdn.markokaartinen.net/uploads/2015/12/2015-12-29-08.45.34-400x400.jpg" alt="Hälytys kellon ruudulla" width="400" height="400" /></a></p>
<h2>Lopuksi</h2>
<p>Olen nyt saanut totutettua itseni käyttämään kelloa taas pitkän ajan jälkeen ja se tuntuu nyt luonnolliselta tuossa kädessä. Joissain tilanteissa kuten pelatessa tai aamulla tulee kello otettua pois kädestä ja varsinkin jos se haittaa jotain koneella tehtävää työskentelyä. Samoin suihkuun ja saunaan en kelloa ota kuten valmistaja on suositellut. Uimistakaan ei kannata kokeilla sillä vaikka kello kestää vettä suht hyvin niin se ei kestä sitä voimaa mitä uimisesta tulee &#8211; siinähän kuitenkin kädet tekee töitä ja voi käydä kellolle köpelösti jos vettä pääsee oikeasta kohtaa sisään.</p>
<p>Paljonhan jäi vielä kokeilematta ja tässä on varmaan puolet tästä kellon toiminnasta otettu huomioon. Itse treenauspuoli on vielä koskematta blogin puolella kokonaan ja tähän tuleekin otettua tarkempaa testiä sitten myöhemmin. Suunnitteilla on testata nimenomaan tuota sykepuolta sekä GPS mittausta. Ajattelin valjastaa avopuolisoa avuksi sillä hänellä on Polarilta sykevyötä ja tälläistä itsellä käytössä niin saadaan hieman verrokkia esimerkiksi lenkillä käydessä, että miten tämä toimi sykkeen puolesta vs. Polarin vyö.</p>
<p>Itse olen tykännyt pitää hieman löysällä tätä kelloa jotta se pääsee hieman liikkumaan kädessä ja iho saa hengittää paremmin. Mikäli taas lähdettäisiin liikkumaan aktiivisemmin niin silloin pitäisi hieman kiristää ja tämä voikin olla syynä noihin epämääräisiin sykkeisiin välistä &#8211; kuten jo taisin mainitakin.</p>
<p>Kaiken kaikkiaan puhutaan kuitenkin aika hienosta laitteesta ja kun ajatellaan vielä, että suhteellisen pieneen kokoon on saatu mahdutettua aika paljon älyä ja akku niin on tämä kyllä minun mielestä hieno suoritus.</p>
<p>Älykellosta tämä ei minun mielestä mene mutta näillä ominaisuuksilla mitä olen kokeillut niin alkaa olla jo aika hyvä paketti nimenomaan liikkujalle. Treenipuoli lähtee seuraavaksi testiin kuten jo olen pariin otteeseen maininnutkin.</p>
<p>Jos on jotain kysyttävää tästä kellosta niin antaa paukkua tuonne kommenttiboxiin!</p>