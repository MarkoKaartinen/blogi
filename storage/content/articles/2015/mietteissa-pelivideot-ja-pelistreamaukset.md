---
title: 'Mietteissä pelivideot ja pelistreamaukset'
slug: mietteissa-pelivideot-ja-pelistreamaukset
status: published
published_at: 2015-11-23 14:24
updated_at: 2015-11-23 14:24
description: |
    Olen puhunut tästä Twitterissä jokusen kerran. Nyt otankin tämän täällä blogin puolella myös pohdinnan alle eli aiheena on pelivideot ja pelistreamit.
legacy: true
categories:
- Pelit
tags:
- pelaaminen
- pelistream
- pelistreamaus
- Pelit
- pelivideot
- streamit
- striimit
---

<p>Pelivideot ja pelien streamaus, tästä olenkin puhunut jokusen kerran myös Twitterissä&#8230;</p>
<blockquote class="twitter-tweet" data-width="550" data-dnt="true">
<p lang="fi" dir="ltr">Olen hassutellut ajatuksella pelivideoiden tekemisessä. PS4 taitaa tukea suoraa striimausta johkin ja PC tietty kunhan asentaa softaa</p>
<p>&mdash; Marko (@MarkoK) <a href="https://twitter.com/MarkoK/status/657427028472418304?ref_src=twsrc%5Etfw">October 23, 2015</a></p></blockquote>
<p><script async src="https://platform.twitter.com/widgets.js" charset="utf-8"></script></p>
<blockquote class="twitter-tweet" data-width="550" data-dnt="true">
<p lang="fi" dir="ltr">Wii U:ta ois kiva striimata ku oon niin paska Mariossa :D Elgatoo ei kehtaile ostaa iha sen takia vaa vielä :D</p>
<p>&mdash; Marko (@MarkoK) <a href="https://twitter.com/MarkoK/status/664103399403556865?ref_src=twsrc%5Etfw">November 10, 2015</a></p></blockquote>
<p><script async src="https://platform.twitter.com/widgets.js" charset="utf-8"></script></p>
<p>Nyt otankin tämän täällä blogin puolella myös pohdinnan alle. Ehkä tämä joskus etenee jopa toteutukseen astikin. Ehkä paras tapa on lähteä esittelemään mitä minulla olisi mielessä.</p>
<p>Ensinnäkin minulla olisi tälle hommalle jo sopiva domain ja sen alle saisi tehtyä YouTubeen uuden kanavan ja Twitchiin uuden tunnuksen. Näin saisin eriytettyä tämän puolen tästä MarkoKaartinen.net sivustosta ja loisin myös mahdollisuuden tuoda tuohon hommaan muitakin kuin itseni.</p>
<h2>Mitä voisi kuvata/streamata?</h2>
<p>Sitten siihen mitä sinne voisi streamata ja kuvata ylipäätään. Käytännössä minulla on kolme uudemman sukupolven peleihin kykenevää laitetta: PS4, Wii U ja PC. Samoin löytyisi vanhempaa sukupolvea oleva NES sekä PS2.</p>
<p>Ensinnäkin PS4 konsolissa on jonkinlaista tukea suoraan streamaamiselle esimerkiksi Youtuben Gaming puolella ja Twitchiin. PS4:llä saisi myös jonkinlaisia klippejä tallennettua ja tätä kautta koneelle myös editointiin, mutta suoraan koneelle ilman videokaapparia ei taida onnistua. Samoin tuohon settiin ei saa liitettyä erillistä webcamia mitenkään ilman videokaapparia.</p>
<p>Wii U:ssa tulee sama ongelma vastaan, mutta paljon laajemmin sillä siinä ei ole mitään tukea videon tallennukselle/streamaamiselle ilman videokaapparia. Wii U pelejä olisi ehkä kaikkein hauskin tehdä sillä esimerkiksi Super Mario Makerissa olen sen verta huono joten se olisi jo huvittavaakin.</p>
<p>PC olisikin tällä hetkellä ainut väline mitä kautta saisin tallennettua videota koneelle ja streamattua sitä miten haluan. Esimerkiksi OBS:n kautta saisi muistaakseni tallennettua pätkää koneelle ja streamattua sitä suoraan sinne minne haluan.</p>
<p>NES pelejä ei itsellä juurikaan ole ja noi pari Mariota mitä löytyy niin saa kyllä esimerkiksi Wii U:llekin. Samoin PS2:sta ei ole kauhea halu lähteä nauhoittelemaan sillä sille ei taida kummoisia pelejä ollakaan edes minulla (tämä kun on avopuolison peruja).</p>
<h3>Niin niitä pelejä</h3>
<p>PC:llähän voisi pelata melkein mitä vaan mitä löytyy. Itselläni on ihan liikaa pelejä Steamissa ja uusia pelejä tulee hankittua silloin tällöin, kun jotain mielenkiintoista tulee markkinoille.</p>
<p>Uusimpana on itsellenä pelattavana tällä hetkellä Fallout 4 ja tämäkin PC:llä. Ensi kuun alussa tulee Just Cause 3, joka tulee myös pelilistalle itselläni. Steamin joulualennuksetkin tulee niin huhhuh mitä touhua on taas tulossa.</p>
<p>Wii U onkin tällä hetkellä se millä olisi kaikkein mielenkiintoisin pelivalikoima &#8211; ainakin omasta mielestäni. Tällehän tulee aika paljon semmoisia pelejä mitä ei muista laitteista saa kuten Super Mario Maker ja Splatoon. Samoin Wii U:lla on iso kasa muita Mario julkaisuja sekä Zelda aiheista settiä.</p>
<h2>Millainen se konsepti voisi olla?</h2>
<p>Tämä onkin vielä hieman työn alla, mutta ajatuksena olisi ehkä tehdä pääsääntöisesti lyhyitä suoria streamauksia ja sitten ehkä viikottaisia pelivideoita. Tietenkin omien aikataulujen mukaan eli säännöllisen epäsäännöllisesti.</p>
<p>Eriyttämällä tämän setin kokonaan tästä minun pääsivustosta mahdollistan myös sen, että sisältöä voisi tulla muiltakin kuin itseltäni. Eli sopivan ajan tullen voisin esimerkiksi jonkun kumppanin ottaa tekemään tätä hommaa tai vaikka valjastaa avopuolison pelailemaan.</p>
<p>Suoraan en pelejä alkaisi kyllä arvioimaan vaikka niissä videoissa saattaa mielipiteitä vilahdella toimivuudesta ja muutenkin siitä mitä olen henkilökohtaisesti ollut mieltä kyseisestä pelistä. Arvioiminen kun oikeastaan vaatisi sen, että pelin pelaisi läpi ja muutenkin</p>
<p>Olen pohdiskellut myös kanavia ja väyliä mitä kautta tuota lähtisi tekemään. Suoraan livestreamaukseen taitaa suosituin olla Twitch ja tämä olisikin se väylä mitä noita tekisin. Sitten itsenäiset videot menisi Youtubeen. Miltä tämä ajatus teidän mielestä kuulostaa? Youtubeen voi myös livestreamata&#8230; eli Twitch ei ole ainut vaihtoehto tuolla saralla.</p>
<h2>Muutama sana lopuksi</h2>
<p>Käytännössähän voisin aloittaa homman vaikka heti omalla PC:lläni ja katsoa miten homma lähtee siitä etenemään. Itseäni kuitenkin kiinnostaisi enemmän tuo Wii U puoli sillä siellä tuntuu olevan niitä mielenkiintoisimpia pelejä itselle ja minusta tätä ei niin paljon suomessa ehkä tehdä (korjatkaa jos olen väärässä!).</p>
<p>Isoin ongelma noiden konsoleiden nauhoittamisessa on se, että tarvittaisiin tuo videokaappari (capture card). Tälläistä kun en omista ja kellään tutullakaan ei taida olla niin 100-200 euron investointi on huono varsinkin kun takeita ei ole tietoa siitä mitä tästä tulee.</p>
<p>Tarkoitus olisi lähteä pitämään hauskaa ja saamaan itselle yksi syy lisää pelata erilaisia pelejä ja jos siitä on muille hupia niin aina vaan parempi. Itseä myös kiinnostaa tämä tekniikka ja sovellutukset mitä vaaditaan siihen, että pelivideoita tehdään/streamataan.</p>
<p>Jos teillä on jotain ehdotuksia tai mietteitä tästä niin antaa paukkua. Kuulisin mielelläni kommentteja ja keskustelua tästä aiheesta!</p>
<p><em style="font-size: 12px;">Otsakekuva: <a href="https://unsplash.com/photos/CuFYW1c97w8" target="_blank">Pawel Kadysz</a></em></p>