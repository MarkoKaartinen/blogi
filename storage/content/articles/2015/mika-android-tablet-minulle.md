---
title: 'Mikä Android tablet minulle?'
slug: mika-android-tablet-minulle
status: published
published_at: 2015-05-12 16:03
updated_at: 2021-12-02 08:14
description: |
    Nyt on aika selvittää mikä Android tablet kannattaa minun hankkia. Sen pitää sopia nörtille ja miksi ei muullekkin talouden jäsenille.
legacy: true
categories:
- Blogi
tags:
- Android
- galaxy tab s
- google
- hankinga
- Nexus
- nexus 9
- Samsung
- tablet
- täppäri
- xperia z4
- xperia z4 tablet
---

<p>Olen ollut pitkän linjan iPad käyttäjä &#8211; aina iPad 2:sta asti. Välissä oli Nexus 7, mutta sen näyttö oli liian pieni. Nyt on kuitenkin mietteissä ollut hankkia toinen tabletti tähän huusholliin korvaamaan tuo iPad 2. Meillähän on jo iPad Air ja pohdiskelenkin tässä mikä Android tablet sopisi minulle tai oikeastaan meille. Mietteissä olisi myöskin alkaa taas kehittämään jotain fiksua (tai vähemmän fiksua) tuonne Android puolelle.</p>
<p>Olen tehnyt viikonloppuna tutkimusta ja olen rajannut tabletit oikeastaan kolmeen vaihtoehtoon. Tietenkin vinkit voi heittää tuonne kommenttiboxiin, mutta otetaanpas nämä vaihtoehdot katselmukseen.</p>
<h2>Vaihtoehdot</h2>
<p>Ensimmäinen vaihtoehto on Googlen Nexus 9 (LTE) tabletti, jonka valmistajana on HTC. Tässä houkuttelee jo aluksi se, että siinä on puhdas Android ja Nexus tabletit ovat saaneet päivityksiä suhteellisen hyvin sekä niiden kanssa voi säätää hieman enemmän.</p>
<p>Toisena vaihtoehtona on Samsungin Galaxy Tab S 10.5 4G tabletti. Tässä taas houkuttelee tekniset tiedot sekä muistikorttipaikka. Samsungilla on taas huonona sen oma Touchwiz ja pahamaineinen KNOX bitti, joka lauetessaan evää takuun heti.</p>
<p>Kolmantena vaihtoehtona on vielä julkaisematon Sonyn Xperia Z4 tabletti. Tässä houkuttelee tekniset tiedot sekä sen vesi- ja pölytiiviysluokitus varsinkin Kreikan matkoja ajatellan. Samoin veljen Sony Xperia Z3 Compact puhelin vakuutti minut kun olen sitä kokeillut pariin otteeseen. Otetaan tämä siis kisaan mukaan.</p>
<h2>Tekniset tiedot</h2>
<p>[table id=3 /]</p>
<h2>Mietteitä</h2>
<p>Tarjolla on kolme eri valmistajan Android tablettia ja yksi niistä pitäisi valita. Vielä eiliseen asti kisa oli kahden välillä ja sitten mukaan tuli vielä julkaisematon Xperia Z4 tabletti. Tutkailin tuskissani pari päivää Galaxy Tab S ja Nexus 9 tabletteja ja molemmissa oli jokin asia missä piti tehdä kompromissi. Galaxy Tab S:ssä isoin ongelma oli päivitysten saatavuus tulevaisuudessa, Touchwiz ja muut rajoitukset. Nexus 9:ssä taas ongelmana oli muistikorttipaikan puute sekä tuo kuvasuhde. Nexuksen kanssa ongelmia tuntui olevan myös 5.0.2 päivityksen ongelmissa sillä jotkut olivat saaneet sillä koko tabletin jumiin.</p>
<p>Olen räplännyt veljen Xperia Z3 Compact puhelinta ja hän heittikin, että entäs Xperia Z4 Tablet joka on kulman takana. Huhut on tällä hetkellä sitä luokkaa, että se olisi tulossa parin viikon päästä markkinoille. Tässä onkin sitten kuvasuhde kunnossa, muistikorttipaikka sekä tässä ei ole Touchwiziä ja Sony ei ole käsityksen mukaan tehnyt mitään massiivisia tuunauksia Androidiin. Lollipop tulee muuten Xperia Z4:ssä suoraan matkassa.</p>
<p>Olin aikoinaan Galaxy S4 puhelimen käyttäjä ja siinäkin paloi hermo Samsungin Touchwiziin ja pitihän se rootata sitten. Cyanogenmodi pelitti paljon mukavemmin siinäkin puhelimessa. Silläkin kokemuksella tuo Samsung ei tuntunut hyvältä ajatukselta vaikka näyttö olisi ollutkin laatua. Nexuksessa houkutteli nimen omaan Googlen puoli ja se, että siinä on puhdas Android. Nexus 7:n eka malli oli itsellä käytössä jonkin aikaa ja tuo koko ei vain ollut passeli silloin &#8211; toiminta oli sen sijaan mitä mainioin.</p>
<p>Mielenkiintoista oli myös Xperia Z4 tabletin vesi- ja pölytiiviys. En tosin ole tablettia uittamassa muutenkaan, mutta matkustelussa tästä ei voi olla kuin etua. Nexus 9:ssä olisi taas ollut etukaiuttimet ja näin olisi saanut hieman mukavemman äänen videoita katsoessa. Mediasta puheenollen tuossa Xperia Z4:ssä on tuki PS4 Remote Playllekkin!</p>
<h2>Plussat ja miinukset</h2>
<p>Katsastetaan tähän vielä jokunen plussa ja miinus jokaisen laitteen kohdalle. Nämä on siis täysin verkkolueskelun ja speksien perusteella sillä mitään laitetta en ole itse käyttänyt. Yllä olevat lätinät on siis teidän iloksi kasattu suht fiksuksi listaksi!</p>
<h3>Nexus 9</h3>
<p>+ Puhdas Android<br />
+ Etukaiuttimet<br />
&#8211; Ei muistikorttipaikka<br />
&#8211; 4:3 kuvasuhde</p>
<h3>Galaxy Tab S 10.5</h3>
<p>+ Näyttö<br />
+ Iso akku<br />
+ Muistikorttipaikka<br />
&#8211; Touchwiz<br />
&#8211; Lollipop päivitys uupuu vielä<br />
&#8211; Samsungin oma bloatware jota ei saa poistettua<br />
&#8211; KNOX bitti joka lauetessaan hävittää takuun</p>
<h3>Xperia Z4</h3>
<p>+ Vesi- ja pölytiivis<br />
+ Muistikorttipaikka<br />
+ PS4 Remote Play<br />
&#8211; Hinta?</p>
<h2>Päätös?</h2>
<p>Olin jo yhdessä vaiheessa kallistumassa Galaxy Tab S 10.5 puoleen näytön, resoluution ja muistikorttipaikan takia (sekä speksien), mutta sitten muistin huonot kokemukset Samsungin Touchwizistä. Nexus 9 ei säväyttänyt kuten Nexus 7 teki aikoinaan ja uupuipa siitä muistikorttipaikkakin. Ellei veli olisi maininnut tuosta Xperia Z4 tabletin tulosta niin olisin varmaan marssinut kauppaan ja ottanut Nexus 9 tabletin. Nyt kuitenkin olen päättänyt odottaa toistaiseksi ja katsoa, kun tuo Sony Xperia Z4 tablet tulee uunista ulos.</p>
<p>Oliko sinulla jokin fiksu kommentti tähän heittää? Jos oli niin anna palaa!</p>