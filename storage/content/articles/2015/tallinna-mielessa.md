---
title: 'Tallinna mielessä'
slug: tallinna-mielessa
status: published
published_at: 2015-03-05 10:15
updated_at: 2015-03-05 14:55
description: |
    Tapana on käydä reissussa pari kertaa vuodessa. Yleensä pari viikkoa hieman lämpimämmässä ja lyhyempiä reissuja lähemmäs. Tällä kertaa suuntana on Tallinna.
legacy: true
categories:
- Blogi
tags:
- eesti
- loma
- matkailu
- tallinn
- tallinna
- turisti
- vinkit
- Viro
---

<p>Meillähän on ollut tapana käydä reissussa ainakin pari kertaa vuodessa. Yleensä kerran parin viikon reissu jonnekkin lämpimään (Kreikka) ja sitten hieman lyhyempi reissu esimerkiksi Tallinnaan. Suomen sisällä tulee myös matkailtua milloin sattuu sopiva sauma siihen tulemaan.</p>
<p>Tallinnahan on siitä mukava kaupunki, että ensinnäkin vanha kaupunki on mitä mahtavin paikka olla ja kierreskellä. Samaten nykyään suosiotaan nostanut Kalamajan alue on herännyt eloon ja sieltä löytyykin loistavia ruokapaikkoja kuten F-hoone. Tuollakin on tullut käytyä ennen kuin se nousi suomalaisten isompaan tietoon.</p>
<p>Nyt on taas se aika vuodesta, kun Tallinnan reissua järkätään ja majoitus onkin varattu tuttujen huoneistossa. Lauttalippuja varten on lähtenyt kyselyä laivayhtiölle club one bonusten käyttämisestä ja näin se reissun aikataulukin alkaa selvitä.</p>
<p>Seuraavana onkin vuorossa se reissun sisältö. Useita vuosia ollaan Tallinnassa käyty ja on tullut kierreltyä siellä sun täällä. Pakollisina vierailupaikkoina on tietysti erinäköiset kauppakeskukset ja tietysti siihen autoon on saatava hieman tuliaisiakin mahdutettua kuten sitä kuuluisaa alkoholia. Tullille tiedoksi jo etukäteen, että juomat on omaan käyttöön ja kuormassa tulee olemaan myös lankoja, limpparia, mehua, juustoa ja muuta sekalaista sälää. Kelpaisikohan tämä jo tulliselvityksestä? Vai haluaako ne suht tarkan listan siitä mitä on oikein menossa ostamaan :)</p>
<p>Nyt lähtisin kyselemään teidän ehdottomia lempipaikkoja Tallinnassa. Oli se sitten kahvila, ravintola, paikka tai joku muu niin saa heittää ehdotusta.</p>