---
title: 'Tallinnan ravintoloita'
slug: tallinnan-ravintoloita
status: published
published_at: 2015-03-18 17:15
updated_at: 2016-09-26 15:41
description: |
    Nyt otetaan katsaukseen Tallinnan ravintoloita, joissa on joko käyty tai tullaan käymään seuraavalla Tallinnan reissulla.
legacy: true
categories:
- Matkailu
tags:
- ancho
- f-hoone
- honky tonk
- olde hansa
- ravintolat
- ruoka
- tallinna
- vapiano
---

<p>Kuten <a title="Tallinna mielessä" href="https://markokaartinen.net/tallinna-mielessa/">mainitsinkin</a> niin olen lähdössä ensi kuussa Tallinnaan ja sen reissun suunnittelu onkin kovassa vauhdissa. Nyt katsastetaan hieman Tallinnan ravintoloita, joissa ollaan käyty tai tullaan käymään tällä reissulla. Näissä paikoissa missä on tullut käytyä syömässä niin voin suositella kyllä niitä lämpimästi muillekkin. Mikäli koen tarvetta niin saattaa tulla toinenkin osa tästä aiheesta.</p>
<h2>Olde Hansa</h2>
<p>Tässä on käyty useammallakin reissulla ja ehkä se kallein lasku tulee täältä. Olde Hansa on Tallinnan keskiaikainen ravintola ja ruokakin on sen mukaista. Aina sinne on pöytä varattu ja aina siellä on väkeä ollutkin. Ruoka jakaa ihmiset oikeastaan kahtia, siitä joko tykkää tai sitten ei. Itsellä on siellä pari lemppari annosta, toinen oli arabianhärkää ja toinen oli riistamakkarat. Molempia voin suositella kokeiltavaksi.</p>
<p><a href="http://www.oldehansa.ee/" target="_blank">http://www.oldehansa.ee/</a></p>
<h2>Texas Honky Tonk &amp; Cantina</h2>
<p>Tämä on ehkä yksi omista lempipaikoista siellä. Suomesta jos vastinetta etsii niin ehkä Amarillon tapaista ruokaa eli burgereita, ribsejä, enchilladoja ja sen kaltaista evästä. Ribsit tuolla sulavat lähes suuhun ja en ole tuolla kertaakaan huonoa ruokaa saanut. Kannattaa muuten maistaa mozzarella tikkuja, ne tuodaan vadelmahillon kera ja tämä kombo toimii mainiosti!</p>
<p><a href="http://texas.ee/" target="_blank">http://texas.ee/</a></p>
<h2>Vapiano</h2>
<p>Tämä ketju on myös rantautunut Suomeen, mutta käyn ennemmin Tallinnan puolella täällä jo hintojenkin puolesta. Täältä saat loistavat pizzat tai pastat syötyä ja pastat ne tekee siinä sinun nokan edessä. Voit kustomoida oman pastan samalla kun sitä tehdään. Pizzojen kanssa saat hälyttimen ja se ilmoittaa sinulle kun pizzasi on valmis. Suosittelen käymään Vapianossa jos sattuu kohdalle.</p>
<p><a href="http://www.vapiano.ee/" target="_blank">http://www.vapiano.ee/</a></p>
<h2>Ancho</h2>
<p>Täällä emme olekaan vielä käyneet, mutta tätä kehuttiin meille tuttujen toimesta. Meksikolaista evästä eli hieman samoilla linjoilla Honky Tonkin kanssa, mutta ei kuitenkaan täysin. Ruokalista vaikuttaa lupaavalta ja edulliselta. Katsotaan reissun jälkeen mikä oli lopputulos.</p>
<p><a href="http://www.ancho.ee/" target="_blank">http://www.ancho.ee/</a></p>
<h2>F-hoone</h2>
<p>F-hoone sijaitsee koko ajan suosiota nostavalla Kalamajan alueella. Kävimme täällä jo jokunen vuosi sitten ja olemme käyneet täällä siitä lähtien. Ruoka on loistavaa ja edullista. Täälläkään en ole huonoa ruokaa saanut nokan eteen vielä. Suosittelen käymään tuolla, nykyään siinä on jonkinlainen ostoskeskuskin tullut viereen eli saattaa löytyä jotain ostettavaakin.</p>
<p><a href="http://www.fhoone.ee/" target="_blank">http://www.fhoone.ee/</a></p>