---
title: 'Kokeilussa Acer Aspire Switch 10 E'
slug: kokeilussa-acer-aspire-switch-10-e
status: published
published_at: 2016-06-07 07:08
updated_at: 2016-07-19 07:11
description: |
    Sain Acerilta kokeiluun heidän pienen Acer Aspire Switch 10 E kannettavan. Päätin lähteä kokeilemaan saisinko omaa työnkulkua tälle koneelle toimimaan.
legacy: true
categories:
- Kokeilussa
tags:
- Acer
- Aspire
- Esittelyssä
- hybridi
- kannettava
- läppäri
- Switch 10 E
- testailee
- testi
- testissä
- tietokone
---

<p><a href="https://cdn.markokaartinen.net/uploads/2016/05/2016-06-05-15.36.50.jpg"><img loading="lazy" decoding="async" class="alignnone wp-image-6316 size-medium" src="https://cdn.markokaartinen.net/uploads/2016/05/2016-06-05-15.36.50-1000x750.jpg" alt="2016-06-05 15.36.50" width="1000" height="750" srcset="https://cdn.markokaartinen.net/uploads/2016/05/2016-06-05-15.36.50-1000x750.jpg 1000w, https://cdn.markokaartinen.net/uploads/2016/05/2016-06-05-15.36.50-600x450.jpg 600w, https://cdn.markokaartinen.net/uploads/2016/05/2016-06-05-15.36.50-1600x1200.jpg 1600w, https://cdn.markokaartinen.net/uploads/2016/05/2016-06-05-15.36.50-1050x788.jpg 1050w" sizes="(max-width: 1000px) 100vw, 1000px" /></a></p>
<p>Sain Acerilta kokeiluun heidän pienen Acer Aspire Switch 10 E kannettavan tietokoneen. Päätin lähteä kokeilemaan saisinko omaa työnkulkua tälle koneelle toimimaan. Samalla tulin pohtineeksi kenelle tämä kone oikein sopii.</p>
<p>Olen käytellyt tätä nyt satunnaisesti parin viikon ajan ja aloitetaan siitä mitä tarvitsen käytännössä omaan työskentelyyn. Teen webkehitystä, joten tarvitsen siihen vaadittavat työkalut ja ne ovat tällä hetkellä: Git, Atom, Vagrant, Virtualbox sekä toimisto-ohjelmapuolelta Office paketti. Näillä pystyisin tekemään täysin töitä ollessani missä vaan ja koneen koon puolesta tämä olikin houkutteleva vaihtoehto testata.</p>
<p>Aloinkin laittelemaan sovelluksia ja konffaamaan niitä kunnes tuli oikeastaan muisti vastaan. Koneessa on vain ja ainoastaan 2 gigatavua muistia ja tämä rajoittaa oikeastaan aika paljon. Sainkin omalla Vagrant boxilla muistin loppumaan heti sillä olen sille allokoinut 4 gigatavua sillä muissa kehityskoneissani on 16 gigaa muistia. Myönnän, että Vagrant boxini pärjää vähemmälläkin muistilla ja näinpä laitoin sille lopulta muistia puoli gigaa, jotta saan muutkin ohjelmat pelittämään yhtäaikaa. Vagrantin lisäksi päällä pitää olla myös Atom sekä Git ohjelmani SourceTree &#8211; tietenkin selainta (Chrome) unohtamatta. On oikeastaan sanomattakin selvää, että en kahdella gigatavulla muistia pysty tehokkaasti tekemään töitäni ja tähän kun samaan aukaistaan vielä Outlook niin aletaan olla vielä ahtaammalla. Päätänkin hylätä tämän lähestymistavan ja todeta, että tämä kone ei sovi työnkulkuuni mitenkään muuten kuin kompaktin koon puolesta. Eli käytännössä tämä sopisi minulle palavereihin ja erilaisten tekemiemme sovellusten testaukseen &#8211; ei itse kehitykseen kuin siinä tapauksessa jos ei muuta vaihtoehtoa olisi.</p>
<p>Mihin tarkoitukseen ja kenelle tämä kone sitten oikein sopii? Ensimmäisenä tulee mieleen opiskelija joka haluaa koneen, jonka voi ottaa luennolle matkaan ja tehdä muistiinpanot ja surffailla sillä. Siihen tämä sopii oikein mainosti. Samoin kotiin surffilaudaksi ja kevyeen selainpohjaisten pelien pelailuun tämä kone on vallan mainio. Voisinpa heittää, että sohvasurffaukseen tämä sopii vallan mainiosti sekä tietysti vaikka parvekkeella oleiluun tämän koneen kanssa!</p>
<p><a href="https://cdn.markokaartinen.net/uploads/2016/05/2016-06-05-15.37.16.jpg"><img loading="lazy" decoding="async" class="alignnone size-medium wp-image-6318" src="https://cdn.markokaartinen.net/uploads/2016/05/2016-06-05-15.37.16-1000x750.jpg" alt="2016-06-05 15.37.16" width="1000" height="750" srcset="https://cdn.markokaartinen.net/uploads/2016/05/2016-06-05-15.37.16-1000x750.jpg 1000w, https://cdn.markokaartinen.net/uploads/2016/05/2016-06-05-15.37.16-600x450.jpg 600w, https://cdn.markokaartinen.net/uploads/2016/05/2016-06-05-15.37.16-1600x1200.jpg 1600w, https://cdn.markokaartinen.net/uploads/2016/05/2016-06-05-15.37.16-1050x788.jpg 1050w" sizes="(max-width: 1000px) 100vw, 1000px" /></a></p>
<p>Itse hieman vierastan tämmöisiä hybridlaitteita jotka on kannettavia ja tabletteja samaan aikaan. Yleensä siinä mennään metsään jollain osa-alueella ja ei tämäkään ihan maaliin tainnut osua &#8211; ainakaan minun mielestäni. Näyttö painaa hieman liikaa näppäimistöön verrattuna ja tämä tuo pientä epätasapainoa tämän käyttämiseen. Itse tekstuuri oli minun mieleen sillä se ei ollut perinteinen sormenjälkimagneetti ja muutenkin tuntui minusta hyvältä vaihtoehdolta perinteiseen kannettavaan nähden.</p>
<p>Tässä koneessa menetettiin yksi iso mahdollisuus mikä olisi pitänyt ottaa huomioon nimittäin tuo näppäimistö. Siihen olisi kannattanut pistää ainakin pari USB porttia sekä täysikokoinen HDMI portti. Näin tämä kone olisi voinut olla ns. telakkana ja näytön irroittaa ja lähteä sen kanssa liikenteeseen. Nyt näytössä on kaikki liitännät ja se on minusta hieman kömpelömpi vaihtoehto ja tuo lisää painoa näyttöpäähän. MicroSD ja MiniHDMI liitäntä toki kuuluu näyttöön ja onhan se USB hyvä olla siellä, mutta jos se on ainoa USB liitäntä ja haluat siihen useamman laitteen laittaa kiinni on USB hubi pakollinen lisävaruste.</p>
<p>Itse näppäimistöllä kirjoittaminen onnistui hyvin ja touchpadin käyttäminen oli myös ihan ok &#8211; touchpadia joudun kuitenkin vertaamaan MacBookin touchpadiin jossa on minusta paras touchpadi omien kokemusten mukaan.</p>
<p><a href="https://cdn.markokaartinen.net/uploads/2016/05/2016-06-05-15.37.39.jpg"><img loading="lazy" decoding="async" class="alignnone size-medium wp-image-6317" src="https://cdn.markokaartinen.net/uploads/2016/05/2016-06-05-15.37.39-1000x750.jpg" alt="2016-06-05 15.37.39" width="1000" height="750" srcset="https://cdn.markokaartinen.net/uploads/2016/05/2016-06-05-15.37.39-1000x750.jpg 1000w, https://cdn.markokaartinen.net/uploads/2016/05/2016-06-05-15.37.39-600x450.jpg 600w, https://cdn.markokaartinen.net/uploads/2016/05/2016-06-05-15.37.39-1600x1200.jpg 1600w, https://cdn.markokaartinen.net/uploads/2016/05/2016-06-05-15.37.39-1050x788.jpg 1050w" sizes="(max-width: 1000px) 100vw, 1000px" /></a></p>
<p>Lataaminen tapahtuu MicroUSB portin kautta, joten siihen käy periaatteessa mikä vain laturi mikä antaa sille tarpeeksi virtaa, jotta saadaan ladattua. Oma malli oli tosiaan testimalli ja matkan varrella oli laturi jäänyt jonnekkin joten en ihan tarkalleen tiedä millainen laturi siinä olisi matkassa tullut. Itse annoin koneelle virtaa Galaxy S7 Edgen laturilla ja näytti toimivan ihan ok sen kanssa.</p>
<p>Oli hauska kuitenkin testata kyseistä konetta ja suurin osa tuon käytöstä tuli tosiaan sohvasurffauksessa ja tämmöisessä. Isompia ongelmia tämän kanssa ei tosiaan ollut ja Windows 10 pelitti oikein mukavasti niin sormella tökittäessä, kuin näppiksen touchpadin kanssa. Enpä nyt ihan täysin hylkäisi sitäkään, että joskus minulla olisi tämmöinen kone mitä voisi myös käyttää kosketusnäytön kautta. Ehkäpä Windowsin oma Surface, mutta sitten puhutaankin jo ihan eri hintaluokasta.</p>
<p>Alla onkin omiin mieltymyksiin perustuen hieman plussia ja miinuksia. Muistakaahan, että nämä ovat täysin omia mielipiteitä ja näiden sanomisesta ei maksettu mitään. Acerilta sain ainoastaan testattavaksi tämän laitteen. Tämähän ei ollut ihan perinteinen arvostelu vaan myös kokeilu siitä miten tämä sopisi omaan käyttöön. Tarkempia arvosteluja voi lukea esimerkikse <a href="http://www.laptopmag.com/reviews/laptops/acer-aspire-switch-10e" target="_blank">laptopmag.comista</a> tai <a href="http://www.techradar.com/reviews/pc-mac/laptops-portable-pcs/laptops-and-netbooks/acer-aspire-switch-10-e-1291809/review" target="_blank">TechRadarista</a>.</p>
<p><strong>Miinuksia</strong></p>
<ul>
<li>Ei SIM korttipaikkaa</li>
<li>Näppäimistöosaan olisi voinut laittaa täysverisen HDMI portin</li>
<li>Vain yksi USB portti</li>
<li>Hieman epätasapainoinen (näyttö painavempi kuin näppis)</li>
<li>Vähän muistia</li>
<li>Ei toimi omaan työnkulkuun</li>
</ul>
<p><strong>Plussia</strong></p>
<ul>
<li>MicroSD korttipaikka</li>
<li>Lataus MircoUSB portin kautta</li>
<li>Kompakti koko</li>
<li>Passeli näyttö</li>
<li>Akkukesto</li>
<li>Tekstuuri</li>
<li>Hiljainen (ei tuulettimia)</li>
</ul>
<p>Linkki Acerin sivuille: <a href="http://www.acer.com/ac/fi/FI/content/series/aspireswitch10e" target="_blank">Acer.com</a></p>