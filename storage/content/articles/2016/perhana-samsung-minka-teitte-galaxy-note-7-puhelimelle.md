---
title: 'Perhana Samsung minkä teitte Galaxy Note 7 puhelimelle!'
slug: perhana-samsung-minka-teitte-galaxy-note-7-puhelimelle
status: published
published_at: 2016-10-14 10:29
updated_at: 2017-03-02 15:25
description: |
    Voihan Samsung sentään tämän Note7 puhelimen kanssa. Tästä tuli tämän vuoden isoin floppi puhelin puolella ellei nyt mitään ihmeitä satu tulemaan.
legacy: true
categories:
- Samsung
tags:
- fail
- Galaxy
- Galaxy Note 7
- kännykkä
- matkapuhelin
- Note 7
- puhelin
- S-Pen
- Samsung
- Samsung Galaxy Note 7
---

<p>Voihan Samsung sentään tämän Note 7 puhelimen kanssa. Tästä tuli tämän vuoden isoin floppi puhelin puolella ellei nyt mitään ihmeitä satu tulemaan. Minua tämä harmittaa aivan älyttömästi. Tästä syystä päätinkin alkaa rustaamaan blogia tästä nyt, kun pahin savu on ehkä hälvennyt.</p>
<p>Ellei joku nyt tiedäkään niin Note 7 kanssa kävi hieman huonosti. Mallit jotka tuli markkinoille alkoi poksahtelemaan ja Samsung teki takaisinvedon. Korvaavat tuotteetkin alkoivat poksahtelemaan niin Samsung pysäytti koko tuotannon ja nyt puhelin ei tulekaan markkinoille ollenkaan.</p>
<p>Ensinnäkin olisin halunnut tämän puhelimen. Note sarjaa olen oikeastaan aina halunnut päästä kokeilemaan ja nyt, kun tuli Note 7 kaltainen puhelin niin olisin tämän kopannut itselleni. Note 5 puhelinta, kun ei tullut koskaan Eurooppaan tai ainakaan suomeen ja Note 3 ja 4 alkaa taas olla jo todella vanhoja malleja.</p>
<p>Erikoista tässä Note sarjassa on nimenomaan tuo S-Pen eli kynä. Tämä ominaisuus on se mikä on tällä hetkellä täysin uniikkia tässä Note sarjassa sillä millään muulla valmistajalla ei minun käsittääkseni ole vastaavaa ominaisuutta puhelimessaan. Toki on saman kokoisia ja tehoisia, mutta tuo ominaisuus uupuu kaikista.</p>
<p>Ennen oli ehkä pieni epäilys Samsungin omaa Touchwiziä kohtaan, joka esti Note sarjaan hyppäämisen. S7 Edge osottautui kuitenkin loistavaksi puhelimeksi ja tästä syystä olisinkin halunnut Note 7 puhelimen omaan päivittäiseen käyttöön.Vielä, kun puhelimessa on hyvä kamera, iso ja hyvä Amoled näyttö (pidän todella paljon Samsungin näytöistä), S-Pen sekä tehoa enemmän kuin tarvitsenkaan.</p>
<p>Itselläni on sinällään hyvä tilanne tuon suhteen, että en ollut tehnyt ennakkotilausta enkä ollut ostanut mitään lisähärpäkkeitä sille. Suunnitelmissa oli hankkia tämä puhelin tuossa parin kuukauden päästä. Noh nyt jää sitten puhelin hankkimatta ja mennään tällä setillä mikä on.</p>
<p>Nyt jäädäänkin mielenkiinnolla odottamaan mitä Samsung tekeekään Note sarjalle ja kuopataanko tuo sarja kokonaan. Voisivat korjata tuon puhelimen ongelmat ja tuoda hieman päivitetymmän mallin markkinoille. Tuo kynä on kuitenkin sellainen mitä ei ole muissa puhelimissa olekaan.</p>
<p><em>Jäikö sinua harmittamaan Note 7 kohtalo? Mitä sinun mielestä Samsungin pitäisi tehdä? </em></p>