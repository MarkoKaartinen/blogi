---
title: 'Viimeaikainen kokemukseni Postin SmartPOST pakettiautomaatista'
slug: viimeaikainen-kokemukseni-postin-smartpost-pakettiautomaatista
status: published
published_at: 2016-12-07 16:31
updated_at: 2016-12-07 09:31
description: |
    Minulla oli hieman ongelmia erään paketin saapumisessa perille. Selostankin tässä koko tapahtumaketjun läpi ja annan omat mielipiteet tästä tapauksesta.
legacy: true
categories:
- Blogi
tags:
- elisa
- kokemuksia
- mielipide
- ongelmat
- pakettiautomaatti
- parannuksia
- Posti
- SmartPOST
---

<p>n Nyt on hyvä aika avata tämä tapaus auki. Ne jotka seuraa minua Instagrammissa tai Twitterissä tietää, että minulla oli hieman ongelmia erään paketin saapumisessa perille. Selostankin tässä koko tapahtumaketjun läpi ja annan omat mielipiteet tästä tapauksesta.</p>
<p>Elisan verkkokaupassa oli tarjouksessa Samsungin soundbar ja olinkin katsellut jotain ratkaisua olohuoneen audion parannukseen ja tuohon, kun sai Samsungin kamppiksen avulla vielä kaupan päälle langattomat takakaiuttimet niin pakkohan tuohon oli tarttua. Kerron lisää tästä setistä vielä jatkossa, kunhan ne takakaiuttimet tulee.</p>
<p>Elisan verkkokaupassa sai ilmaisen toimituksen, kun tilasi SmartPOSTiin, valitsin tietysti sen sillä se oli valittavissa sen ihmeempiä ajattelematta. Tämä oli oikeastaan se ensimmäinen erhe. Harmikseni Elisan verkkokauppa ei tajunnut ottaa SmartPOSTia pois valinnoista, kun SmartPOSTin enimmäiskoko ylittyi (59 x 36 x 60 cm). Paketin koko seurannan mukaan oli 23 x 94 x 45 cm eli mentiin 34 senttiä yli pituudessa. Tästä laitoinkin Elisalle palautetta menemään:</p>
<blockquote class="twitter-tweet" data-width="550" data-dnt="true">
<p lang="fi" dir="ltr">tuo paketti ei pitäisi edes mahtua siihen automaattiin. Miksihän tuo tilaus meni tuolla toimitustavalla läpi sitten.</p>
<p>&mdash; Marko (@MarkoK) <a href="https://twitter.com/MarkoK/status/804635678902468610?ref_src=twsrc%5Etfw">December 2, 2016</a></p></blockquote>
<p><script async src="https://platform.twitter.com/widgets.js" charset="utf-8"></script></p>
<p>Tästä en lähtisi ihan Elisaa syyttämään sillä Postin <a href="http://www.posti.fi/yritysasiakkaat/laheta/kuljetuspalvelut/kuluttajille-kotimaassa/smartpost.html" target="_blank">sivuilla</a> lukee näin:</p>
<blockquote><p>Jos enimmäismitat ylittyvät, paketti toimitetaan valittua pakettiautomaattia lähinnä olevaan Postiin. Toimitusaika pitenee työpäivällä.</p></blockquote>
<p>Ok, ei ongelmaa. 1.12. torstai oli päivä jolloin toimituksen piti tapahtua SmartPOSTiin, mutta eihän se onnistuisi sillä mitat ylittyi. Tätä en tosin tiennyt vielä tässä vaiheessa.</p>
<p>2.12 perjantaina aloin ihmettelemään, kun lähetyksen seurannassa oli teksti:</p>
<blockquote><p>Lähetys on kuljetuksessa. Lähetyksen toimituksessa on havaittu viive, jota selvitetään. Toimitusaikaennustetta ei vielä saatavilla.</p></blockquote>
<p>Otin ensin yhteyden Postin aspaan chatin välityksellä ja se oli yhtä tyhjän kanssa. Antoivat käytännössä numeron johon soittaa.</p>
<p>Soittelin tähän numeroon ja siellä vastasi todella tympeän oloinen asiakaspalvelija. Esitin asiani ja ensimmäisenä sain kuulla, että Prisman pakettiautomaatti oli ensinnäkin täynnä ja sitten hän sanoi, että tuon mitat on liian isot pakettiautomaattiin. Muuten hän ilmoitti, että pitää odottaa yhteydenottoa Postilta.</p>
<p>Odotin perjantain ja mitään ei tapahtunut ja tuo Postin sivuilla ollut toimitusajan piteneminen päivällä oli siis ylittynyt. Viikonloppuna ei tietysti kulje yhtään mikään, joten odotellaan taas maanantaihin.</p>
<p>Maanantaina laitoinkin twiittiä tästä asiasta ihan kuvan kera. Olisi ollut hyödyllistä saada jonkinlaisia päivityksiä seurantaan tuon paketin kulusta.</p>
<blockquote class="twitter-tweet" data-width="550" data-dnt="true">
<p lang="fi" dir="ltr">Odotan vieläkin mielenkiinnolla milloin tämä paketti minulle eksyy&#8230; Jos tietäisin missä se on niin hakisin itse&#8230; <a href="https://twitter.com/Postigroup?ref_src=twsrc%5Etfw">@Postigroup</a> <a href="https://twitter.com/hashtag/Posti?src=hash&amp;ref_src=twsrc%5Etfw">#Posti</a> <a href="https://t.co/U8A6BEoxgj">pic.twitter.com/U8A6BEoxgj</a></p>
<p>&mdash; Marko (@MarkoK) <a href="https://twitter.com/MarkoK/status/805681800811053056?ref_src=twsrc%5Etfw">December 5, 2016</a></p></blockquote>
<p><script async src="https://platform.twitter.com/widgets.js" charset="utf-8"></script></p>
<p>Maanantaina kuitenkin tuli ilmoitus puhelimeen, että minulle on paketti Kuopion keskustassa olevaan postiin. Tästä en ollut kovin mielissäni sillä lähin posti on minulle Puijonlaakson posti ja keskustan posti tuppaa olemaan väkeä täynnä. En sitten tiedä onko tämä Postin mielestä lähin posti Prisman pakettiautomaatille.</p>
<h2>Miten tätä voisi parantaa?</h2>
<p>En tiedä mitkä mahdollisuudet Elisan verkkokaupassa on ja yleensäkin tekeekö muut mitenkä tätä puolta, mutta olisi hienoa jos ei tarjottaisi kuljetustapaa joka ei periaatteessa ole mahdollinen. Tässä tulee asiakkaan päähän ylimääräistä viivettä ja varsinkin jos postin päässä on jotain häikkää.</p>
<p>Posti voisi taas hieman parantaa tuota lähetysten seurantaa sillä itse haluaisin mahdollisimman tarkan tiedon paketin kulusta. On ärsyttävää jos et tiedä missä paketti menee ja varsinkin, jos odotat sitä innokkaasti päivitysnappia selaimessa (kaikki tehdään tätä kuitenkin).</p>
<p>Minähän en tiedä sitä onko oikeasti joku koittanut käydä sullomassa tuota minun pakettia pakettiautomaattiin. Tässähän olisi varsin yksinkertainen ratkaisu näin maallikon silmin. Kun paketti lajitellaan ja kone tajuaa, että helkutti eihän tämä mahdu pakettiautomaattiin. Ohjattaisiin se vastaanottajan lähipostiin. Käsittääkseni vastaanottajan tiedot postilla pitäisi olla.</p>
<p>Pakettiautomaatin täyttiminen on taas oma ongelmansa varmasti ja tähän ei minulla ole fiksua ratkaisua ehdottaa. Ainut oikeastaan on, että seuraa miten usein pakettiautomaatti on täynnä ja sen kauta sitten isontaa automaattia mikäli mahdollista. Prisman pakettiautomaatti tuntuu olevan suhteellisen usein täynnä sillä on joku kerta tullut viestiä, että haethan pakettisi mahdollisimman pian pois pakettiautomaatista.</p>
<p>Tässä oli harmillisesti viikonloppu välissä, joten pakettia sai tosiaan odotella hetkisen aikaa. Onneksi tuli sentään maanantaina sillä tiistai olisi ollut vielä itsenäisyyspäivä ja tällöin ei tietysti posti kulje. Käytännössä paketti viivästyi yhden arkipäivän verran tuosta sivuilla olleesta tiedosta. Olisin ollut tyytyväinen jo siihen, että lähetyksen seurannassa olisi tapahtunut jotain, muuta kuin tullut tuo mystinen teksti.</p>