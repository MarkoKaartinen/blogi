---
title: 'Eroon pöytäkoneesta, tilalle pelikannettava?'
slug: eroon-poytakoneesta-tilalle-pelikannettava
status: published
published_at: 2017-03-03 14:52
updated_at: 2017-03-03 14:52
description: |
    Minulla on ollut pöytäkone ties kuinka kauan pelaamista varten. Nyt olen kuitenkin alkanut miettimään sen korvaamista pelikannettavalla.
legacy: true
categories:
- Tietokoneet
tags:
- kannettava
- pelikannettava
- peliläppäri
- tietokone
- tietokoneet
---

<p>Minulla on ollut pöytäkone ties kuinka kauan pelaamista varten. Nyt olen kuitenkin alkanut miettimään sen korvaamista pelikannettavalla. Pöytäkonehan on mitä mainioin ratkaisu pelaamiseen, mutta tilaahan se vie ja sen koppaaminen kainaloon ei ole ihan niin helppo homma. Pöytäkonetta voi päivittää mielinmäärin ja oma kone onkin sellainen, jossa on osia vuodelta 2011 lähtien.</p>
<p>Kerronpa ensin millainen nykyinen kone on ja suluissa onkin vuosinumerot niiltä osin miltä muistin/löysin kuitteja.</p>
<ul>
<li>Emo: Asus P8Z77-V LX (2014)</li>
<li>Prossu: i5-2500k @ 3.3 Ghz mutta tällä hetkellä kellotettu 4.3 Ghz (2011)</li>
<li>Näyttis: ASUS GeForce GTX 970 STRIX 4GB DirectCU II OC (2015)</li>
<li>Muisti: KINGSTON 16GB 1866MHz DDR3 CL10 DIMM (HX318C10FBK2/16) (2016)</li>
<li>SSD: Samsung SSD 830 Series 256 GB</li>
<li>HDD: WD BLUE 500 GB</li>
<li>HDD: SAMSUNG Spinpoint F1 HD103UJ 1TB</li>
<li>Poweri: Super Flower Golden Green Modular 700W (2011)</li>
<li>Koppa: BitFenix Shinobi Core Window, musta (2011)</li>
<li>Cooleri: Cooler Master Hyper 212 EVO (2016)</li>
</ul>
<p>Sekä:</p>
<ul>
<li>NZXT HUE+ (2016)</li>
<li>Win 10 Pro lisenssi löytyy (lisenssiavain)</li>
<li>Sekalaisia kotelotuulettimia</li>
</ul>
<p>Tuolla paketilla on tänä päivänä arvoa 650-750 euroa jos sen pistää myyntiin ja toisen näytön heittää matkaan vielä.</p>
<p>Pelikannettavien hintalaput alkaa tuosta tonnin kantturoista ja loppua ei taida näkyäkään ihan heti. Hakusessa olisi järkevän hintainen pelikannettava, mutta joitain vaatimuksia on tietenkin.</p>
<ul>
<li>Prosessori: i7 prosessori ja mielellään tuo uusin kaby lake olisi kova sana</li>
<li>Näytönohjain: GTX 1070 olisi kova, mutta taitaa vetää hintaa liian ylös joten 1060 passaisi (ei mikään m sarjalainen)</li>
<li>Muisti: 16 gigaa olisi optimi, mutta jos on 8 gigainen + mahdollisuus lisätä toinen kampa niin sekin passaa</li>
<li>Kiintolevy: Vähintään 256gt ssd tilaa ja mielellään toinen levy kaverina</li>
<li>Näytön koolla ei sinällään väliä ole, mutta vähintään 15.6 tuumainen</li>
</ul>
<p>Asuksella on sopivaa konetta, mutta aika kovalla hintalapulla. Tietenkin entinen kone pitää pistää lihoiksi ennen kuin voi uutta lähteä hankkimaan tosi tarkoituksella.</p>
<p>Pelikannettavassa ja muutenkin kannettavissa pitää miettiä pitkää aikaväliä eikä seuraavaa vuotta. Tällä koneella olisi pärjättävä 2-3 vuotta ilman ongelmia.</p>
<p>Seuraillaan mitä tapahtuu ja milloin tapahtuu. Tutkailen nyt varmaan tarjouksia ja mietin tuon pöytäkoneen myyntiä. Sponssista nyt on turha haaveillakkaan :)</p>
<p><em><strong>Päätin aloittaa keskustelun IT-Nurkan keskustelualueelle ja sinne kannattaakin tulla antamaan oma mielipiteensä! <a href="https://keskustelu.it-nurkka.fi/t/millainen-kone-kannattaisi-hankkia/75" target="_blank">https://keskustelu.it-nurkka.fi/t/millainen-kone-kannattaisi-hankkia/75</a></strong></em></p>