---
title: 'Puhelin minkä ostaisin tällä hetkellä on OnePlus 3T'
slug: puhelin-minka-ostaisin-talla-hetkella-on-oneplus-3t
status: published
published_at: 2017-03-24 12:56
updated_at: 2017-03-24 12:56
description: |
    Puhelinmarkkinat on jännä juttu ja sitä tuleekin seurattua. OnePlus 3T on tällä hetkellä oman listan ykkönen mikäli puhelin pitäisi hankkia.
legacy: true
categories:
- Matkapuhelimet
tags:
- kännykkä
- matkapuhelin
- OnePlus
- OnePlus 3T
- pohdita
- puhelin
---

<p>Puhelinmarkkinat on jännä juttu ja sitä tuleekin seurattua ihan mielenkiinnosta. OnePlus 3T on tällä hetkellä oman listan ykkönen mikäli puhelin pitäisi hankkia.</p>
<p>Koska Samsung poksattu Note 7 puhelimen ja sen hienoimman ominaisuuden eli S-Penin niin minulla on tällä hetkellä todella helppo valinta, jos olisi puhelimen hankinta ajankohtainen. Valinta osuisi OnePlus 3T puhelimeen ja varsinkin, kun sitä saa nykyään Elisalta niin saisi vielä suoraan suomalaiselta toimijalta. Ainut syy miksi en ole aiemmin OnePlus puhelinta hankkinut on ollut pieni ajatus päässä, että sitä ei suomesta saa ja sen huolto olisi pientä häslinkiä. Nyt kuitenkin Elisa hoitaa hommaa ja, jos huollolle tulisi tarvetta niin menisi se Elisan kautta eteenpäin.</p>
<p>Itselläni on vuosien varrella tarpeet muuttunut ja vasta Honor 8 puhelimen myöt tuli uusi tarve, kun eräs päivä kävin Elisan yrityspuolella keskustelemassa liittymistä. Nykyään vaatimuksena onkin tupla sim puhelin, joita saa tänä päivänä oikein mainiosti kaupoista &#8211; nykyinen Honor 8 on sellainen ja OnePlus 3T on myös sellainen.</p>
<p>Kamera on myös hyvä olla toimiva peli ja muistia on oltava suoraan laitteessa tarpeeksi. Honor 8 puhelimessa on 64 gigaa ja se onkin melkein minimi tänä päivänä itselle. Puhelimen käytön on myös oltava sujuvaa ja akun pitää kestää vähintäänkin sen päivän sillä lataan puhelinta pääosin yöllä. Nykyään on onneksi pikalatausta puhelimiessa niin saa nopeasti virtaa kesken päivänkin ja työrepussa kulkee varuilta lisävirtaa.</p>
<p>Näyttö on oltava oikeastaan FullHD tasoa puhelimissa tänä päivänä ja sen koko oltave oikeastaan vähintään Honor 8:n näytön kokoinen eli 5.2 tuumaa. Samsungin AMOLED näytöt ovat olleet loistavia siitä ei pääse mihinkään, mutta ei tuo Honor 8 näyttö huono ole ollut missään nimessä. OnePlus 3T puhelimessa olisi taas AMOLED näyttö, joten olisi jännä nähdä miten se vertautuu esim. Outin Galaxy S7 Edge puhelimen näyttöön.</p>
<p>Vedenkestävyys on aina plussaa, mutta hyvin on pärjätty ilmankin Honor 8 kanssa ja puhelimien ennen sitäkin. Sormenjälkilukija tosin on melkein &#8221;must have&#8221; ominaisuus nyt kun siihen on tottunut. Honor 8 sensori on pirun nopea ja minusta se on parempi kuin esim. S7 Edgen sensori.</p>
<p>Käytän puhelinta joka päivä ja se onkin yksi työkalu muiden joukossa. OnePlus 3T olisikin passeli valinta jo hinnan puolesta verrattuna Samsungin tai Applen lippulaivoihin.</p>
<p><em>Minkä puhelimen sinä ostaisit, jos nyt pitäisi puhelin hankkia ja miksi?</em></p>