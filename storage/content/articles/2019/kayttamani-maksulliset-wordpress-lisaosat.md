---
title: 'Käyttämäni maksulliset WordPress lisäosat'
slug: kayttamani-maksulliset-wordpress-lisaosat
status: published
published_at: 2019-10-01 15:39
updated_at: 2019-10-01 15:39
description: |
    Erinäisten tarpeiden kautta ollaankin hankittu jokunen maksullinen WordPress lisäosa, joita hieman kehun tässä ja suosittelenkin niitä.
legacy: true
categories:
- WordPress
tags:
- ACF
- ACF Pro
- Gravity Forms
- lisäosa
- lisäosat
- lomake
- Polylang
- välimuisti
- wordpress
- WP Rocket
---

<p>Ei varmaan ole enää kenellekkään yllätys, että puuhastelen työkseni WordPressin parissa sekä tietysti täysin räätälöityjen verkkosovellusten parissa. Erinäisten tarpeiden kautta ollaankin hankittu jokunen maksullinen WordPress lisäosa, joita hieman kehun tässä.</p>



<h2 class="wp-block-heading">Advanced Custom Fields Pro</h2>



<p>Tämä menee melkein jokaiseen WordPress sivustoon mitä me tehdään. Tehdään nimittäin aika paljon räätälöityjä teemoja joihin sitten tulee omaa hallintaa tai sitten sivuihin tulee omia asetuksia tai määreitä. ACF:llä ne saa tehtyä helposti sekä meidän vinkkelistä, että asiakkaan vinkkelistä.</p>



<p>Lisäosa maksaa 100 AUD ja tämä täytyy maksaa vain kerran. Maksaisin mielelläni joka vuosi tuon hinnan sillä sen verta kovalla käytöllä tämä lisäosa on. Suosittelen erittäin lämpimästi tätä!</p>



<div class="wp-block-button"><a class="wp-block-button__link" href="https://www.advancedcustomfields.com/pro/">Advanced Custom Fields Pro</a></div>



<h2 class="wp-block-heading">Polylang Pro</h2>



<p>Polylang on ilmainen lisäosa, jolla saadaan WordPress monikieliseksi. Siinä vaiheessa, kun ilmainen lisäosa ei enää riitä niin silloni otetaan käyttöön Polylang Pro. Useassa tapauksessa ilmainen versio riittää pitkälle, mutta Pro versio on ollut useammassakin projektissa parempi ratkaisu.</p>



<p>Yksittäisen sivun vuosilisenssin hinta on 99 euroa, mutta hinta sivua kohden halpenee, kun ostaa isomman paketin.</p>



<div class="wp-block-button"><a class="wp-block-button__link" href="https://polylang.pro/downloads/polylang-pro/">Polylang Pro</a></div>



<h2 class="wp-block-heading">Gravity Forms</h2>



<p>Gravity Forms on taas lisäosa lomakkeita varten. Tämä on todella monipuolinen ja hyvä lisäosa lomakkeiden tekoon. Myös osa asiakkaistamme osaa käyttää tätä ja luoda itse omia lomakkeitaan omaan käyttöön. Tämä tietysti vähentää meidän työmäärääkin vielä!</p>



<p>Yhdelle sivulle tämän saa 59 dollarinvuosihintaan, mutta jos on useita sivuja niin äkkiä tulee edullisemmaksi tuo 259 dollarinvuosilisenssi.</p>



<div class="wp-block-button"><a class="wp-block-button__link" href="https://www.gravityforms.com/">Gravity Forms</a></div>



<h2 class="wp-block-heading">WP Rocket</h2>



<p>WordPress sivuihin saadaan vauhtia tämän lisäosan avulla. Tällä saadaan määritettyä välimuistia ja useita muita asetuksia, jotka nopeutaa sivujen latautumista. Tottakai palvelimellakin on merkitystä, mutta tämä on nopeuttanut useassa tilanteessa asiakkaiden sivuja.</p>



<p>Yhdelle sivulle tulee hintaa 49 dollaria vuoteen, mutta useamman sivun setti on jo 249 dollaria vuodessa. </p>



<div class="wp-block-button"><a class="wp-block-button__link" href="https://wp-rocket.me/">WP Rocket</a></div>



<h2 class="wp-block-heading">Lopuksi</h2>



<p>Tässä oli jokunen maksullinen lisäosa ja tietty näille on myös ilmaisia vaihtoehtoja. Halusin tuoda nyt näitä maksullisia esille ja esitellä niitäkin. Mikään näistä linkeistä ei ole affiliate linkki, joten en hyödy yhtään mitään kertomalla näistä.</p>



<p>Onko teillä maksullisia lisäosia mitä käytätte?</p>