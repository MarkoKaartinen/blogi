---
title: 'Kameran hankinnan vaikeus'
slug: kameran-hankinnan-vaikeus
status: published
published_at: 2020-06-25 15:20
updated_at: 2020-06-25 15:20
description: |
    3.5 vuotta sitten möin järjestelmäkamerani ja hankin mikrojärkkärin tilalle. Senkin möin aikaa sitten jo pois. Noooo nyt onkin taas järjestelmäkamera alkanut kiinnostamaan ja kiinnostusta on tullut tuon vaimon puolelta. Yksi asia on ollut tässä hankinnassa varma ja se on Canon sekä hinta olisi hyvä pysyä reilusti alle tonnissa. Tosin on katseltu erilaisia vaihtoehtoja ja paketteja,… Jatka lukemista Kameran hankinnan vaikeus
legacy: true
categories:
- Blogi
tags:
- Canon
- järjestelmäkamera
- kamera
---

<p>3.5 vuotta sitten möin järjestelmäkamerani ja hankin mikrojärkkärin tilalle. Senkin möin aikaa sitten jo pois. Noooo nyt onkin taas järjestelmäkamera alkanut kiinnostamaan ja kiinnostusta on tullut tuon vaimon puolelta.</p>



<p>Yksi asia on ollut tässä hankinnassa varma ja se on Canon sekä hinta olisi hyvä pysyä reilusti alle tonnissa. Tosin on katseltu erilaisia vaihtoehtoja ja paketteja, jotka hipoo jo sitä tonnin rajaakin. Tietenkin lisävarusteet maksaa myös oman osansa&#8230;</p>



<p>Yksi osasyy kameran hankinnalle on tässä alkuvuodesta huusholliin (eli eläintarhaan) tullut koira (<a aria-label="undefined (opens in a new tab)" href="https://www.instagram.com/nestorithecorgi/" target="_blank" rel="noreferrer noopener">Instassa tossakai</a>). On tässä hieman jo alkanut oikeaa järkkäriä itsekin ikävöimään.</p>



<h2 class="wp-block-heading">Mikä malli sekä lisävarusteet?</h2>



<p>Niin ne vaihtoehdot. Canon on itselle tuttu runko ja läheltä voi löytyä Canonin linssejäkin lainaan. Nythän Canonilta on tullut/tulossa uutena 850D ja 90D, joiden hintalappu menee kyllä itseltä yli. Vanhempina kameroina uutena olenkin katsellut lähinnä 77D mallia, jos sattuisi hyvään tarjoukseen. Käytettyjen markkinoitakin olen nyt tutkinut ja sieltä varsinkin 80D on ollut seurannassa. Canonin 800D on myös yhtenä vaihtoehtona, jos tarjous löytyy. Pääasiassa etsiskelen tällä hetkellä uutena 77D mallia tai 80D mallia.</p>



<p>Lisävarusteista tulikin jo tilattua Amazonista muistikortti, kun samalla oli muutakin tilauksessa. Pitää kyllä melkein hankkia Canonin 50mm objektiivi myös sillä se on satasen hintaluokassa aika hyvä hankinta. 600D mallin kanssa oli myös tämä itsellä.</p>



<p>Nyt myös hankin kunnon hihnan kameraan sillä Canonin omalla pärjää, mutta ei se kovin hyvä loppuunsa ole. Mukaan lähtenee varmaan jo aikoinaan katsomani BlackRapidin hihna, jonka saa olan yli. Samaten pitää varmaan jonkinlainen laukku kameralle hankkia ja suuntana on varmaan tuttu Lowepro sillä sen laukut on olleet aiemmin todella hyviä.</p>



<h2 class="wp-block-heading">Mitenkäs tämä maksetaan?</h2>



<p>Kamera voi olla iso investointi ja sitä varten pitääkin sen hankkimista miettiä aina tarkkaan. Säästämällä päästään pitkälle, mutta joissain tilanteissa pitää lähteä etsimään muita keinoja.</p>



<p>Erilaiset lainat ja luotot on hyviä tapoja hankkia esimerkiksi kamera. Itse haluan vertailla aina kaikkea mahdollista ja niin myöskin luottoja. Onneksi vertailua ei tarvitse tehdä täysin itse vaan voidaan käyttää lainojen vertailuun palvelua nimeltä <a href="https://sortter.fi/" target="_blank" aria-label="undefined (opens in a new tab)" rel="noreferrer noopener">Sortter</a>. Heidän kauttaan voi kilpailuttaa erilaisia lainoja ja luottoja. Tähän tarkoitukseen sopisi mainiosti esimerkiksi <a aria-label="undefined (opens in a new tab)" href="https://sortter.fi/joustoluotto/" target="_blank" rel="noreferrer noopener">joustoluotto</a>, jossa voit nostaa lainaa tarpeen mukaan omaan käyttöön. Näin ollen jos tulee tarve hankkia hieman lisää varusteita kameraan niin on se mahdollista.</p>



<p>Tällä kertaa kameran hankintaa rahoitetaan osittain lomarahoista ja veronpalautuksista saaduilla rahoilla.</p>



<h2 class="wp-block-heading">Mistä kamera hankitaan</h2>



<p>Kuopiossa ei nykyään ole edes kamerakauppaa vaan nämä perus Gigantit ja Powerit. Verkosta tulee selattua päivittäin tarjouksia ja jos sattuisi sopiva tarjous sopivasta kamerasta eteen. </p>



<p>Toinen mahdollisuus on tosiaan käytetty kamera ja tätä varten on Tori.fi ja Huuto.net kovassa käytössä. Käytettynä etsinnän alla onkin Canonin 80D.</p>



<p>Mulle muuten voi tarjota käytettynä Canonin kameraa! Pistä mukaan shuttercount ja kuvia sekä tietysti hinta!</p>



<h2 class="wp-block-heading">Yhteenveto</h2>



<p>Onneksi kuvaaminen on suht tuttua puuhaa, mutta pitää tietysti hieman verestää muistia niiltäkin osin.</p>



<p>Ohjelmat kuvien muokkaukseen on jo olemassa sillä maksan Adoben Creative Cloudia tai vastaavaa, josta löytyy Photari ja Lightroom. Uutta Lightroomia pitäisi opetellakkin käyttämään sillä olen sitä Classic versiota käytellyt.</p>



<p>Olen kyllä itse innoissani sillä kuvaaminen oli hauska harrastus aikoinaan. Tuli lähdettyä kuvaamaan lähiseutua ja joskus meni myöhään aamuyöhön kuvatessa. Työläin vaihe oli sitten kuvien käsittely, jolle en sitten lopuksi ihan kauheita enää tehnytkään. Joitain kuvia käsittelin enemmän, mutta perus lomakuvia kun saattoi aikoinaan olla satoja niin ei ihan kaikkea jaksanut&#8230;</p>



<p>Nyt pitää ottaa samaa linjaa eli käsitellä enemmän niitä kuvia mitkä kiinnostaa ja mitkä on ns. normaalikuvaa erikoisemmat.</p>



<p>Mitenkäs sinulla hyvä lukija. Onko järkkäriä tai muuta kameraa? Harrastatko kuvausta? Hyviä vinkkejä? Sana on vapaa!</p>



<p><em>Artikkeli on toteutettu yhteistyössä Sortter Oy:n kanssa.</em></p>



<p class="has-small-font-size"><em>Photo by <a href="https://unsplash.com/@jamesbold?utm_source=unsplash&amp;utm_medium=referral&amp;utm_content=creditCopyText">James Bold</a> on <a href="/s/photos/canon?utm_source=unsplash&amp;utm_medium=referral&amp;utm_content=creditCopyText">Unsplash</a></em></p>