---
title: 'Kotimaan mökkeilyä ulkomaanmatkailun sijaan'
slug: kotimaan-mokkeilya-ulkomaanmatkailun-sijaan
status: published
published_at: 2021-08-16 12:50
updated_at: 2021-08-16 12:50
description: |
    Meillä ei ole tänä vuonna kovinkaan isoja haluja lähteä ulkomaille. Syyt varmaan kaikki ymmärtää. Kotimaassa sen sijaan haluaisimme matkustaa ja nimenomaan turvallisesti, joten mökin vuokraus tuleekin yhdeksi hyväksi vaihtoehdoksi. Miksi sitten mökille? No yksinkertaisesti sen takia, kun siellä ollaan rauhassa luonnon keskellä ja lähellä ei ole välttämättä muita ihmisiä. Saat siis olla omassa rauhassa ja… Jatka lukemista Kotimaan mökkeilyä ulkomaanmatkailun sijaan
legacy: true
categories:
- Blogi
tags:
- matkailu
- mökkeily
- mökki
---

<p>Meillä ei ole tänä vuonna kovinkaan isoja haluja lähteä ulkomaille. Syyt varmaan kaikki ymmärtää. Kotimaassa sen sijaan haluaisimme matkustaa ja nimenomaan turvallisesti, joten mökin vuokraus tuleekin yhdeksi hyväksi vaihtoehdoksi.</p>



<p>Miksi sitten mökille? No yksinkertaisesti sen takia, kun siellä ollaan rauhassa luonnon keskellä ja lähellä ei ole välttämättä muita ihmisiä. Saat siis olla omassa rauhassa ja kuitenkin pääset pois kotoa ja alkaa olla sitä loman tuntuakin.</p>



<p>Mökkejähän suomessa on pilvin pimein ja tätä kautta myös on erihintaisia ja eri tyylisiä mökkejä. Varustelu, taso, sijainti yms. vaihtelee ja vaikuttaa hintaan. Pienemmältä paikkakunnalta voit saada edullisemmin mökin, kuin esimerkiksi Tahkolta tai Kolilta. Mökkejähän voit etsiä esim. <a href="https://www.nettimokki.com/" target="_blank" rel="noreferrer noopener">Nettimökki</a> tai <a href="https://www.lomarengas.fi/" target="_blank" rel="noreferrer noopener">Lomarengas</a> sivustoilta. Lisäksi on monia muitakin sivuja kuten eri paikkojen omat sivut (Tahko) tai sitten palvelut kuten Airbnb ja Booking.</p>



<p>Voisinkin antaa pari vinkkiä mökin valintaan, jos tarkoitus on mennä luonnon helmaan rauhoittumaan ja nauttimaan mökkiolosuhteista. Varmaan vinkkejä on liuta lisääkin, mutta tässä nyt jokunen.</p>



<ul class="wp-block-list"><li>Valitse mökki isojen keskittymien ulkopuolelta<br>Älä siis mene esim. Tahkon keskelle sillä siellä on paljon naapureita. Autolla kuitenkin mökille menet niin ei ole iso vaiva esim. ajaa lähemmäksi ulkoilureittejä.</li><li>Pienet paikkakunnat voi yllättää<br>Mikäli valitset mökin hieman pienemmältä paikkakunnalta voi varustelu ja hinta kohdata todella hyvin. Yleensä lähellä on kuitenkin joku hieman isompi paikka ostoksia varten ja yleensä on jotain ulkoilureittejä pienen automatkan päässä.</li><li>Mieti mitä haluat mökillä tehdä<br>Kesällä ranta voi olla pakollisuus, mutta näin syksyn lähestyessä ranta ei olekaan niin pakollinen asia. Tutki mitä tekemistä lähettyvillä on (mm. ulkoilureitit yms.). Tutki myös tarkkaan mitä varustelua mökillä on.</li><li>Mieti milloin menet mökille<br>Sesonkiaikaan kuten Juhannus, Joulu ja Uusi Vuosi on yleensä hinnat tapissa. Kesälläkin hinta on kovempi, kuin esim. alku keväästä tai alku syksystä. </li><li>Vertaile<br>Vertaile niin eri mökkejä, kuin eri paikkakuntia. Päätä miten kauas haluat ajaa autolla, että pääset mökille.</li><li>Mieti varustelutaso<br>Pärjäätkö ilman juoksevaa vettä tai sähköä? Itselle vuokramökille ne on melkein pakolliset, mutta ei se ole välttämättömyys jos oikeasti miettii. Voisin hyvinkin kesällä olla mökillä jossa ei ole vettä. Jonkinlaista sähköä olisi hyvä silti olla (esim. aurinko), jotta saa puhelimeen virtaa ja tarvittaessa kannettavaan (pläh työt).</li></ul>



<p>Mökin vuokraus ei ole ilmaista ja siihen vaaditaan tietysti rahaa. Yhtenä vaihtoehtona on pienen lainan ottaminen ja näin saadaan mukavasti maksettua esimerkiksi viikon mökkeily. Sopivia lainatyyppejä on esimerkiksi <a href="https://www.vertaalainaa.fi/kulutusluotto/" target="_blank" rel="noreferrer noopener">kulutusluotto</a> ja <a href="https://www.vertaalainaa.fi/joustoluotto/" target="_blank" rel="noreferrer noopener">joustoluotto</a>. Näin ei tule taloudelle ihan kauheaa painetta, kun makselet mökkeilyä takaisin sopivissa erissä.</p>



<p>Itse tykkään vertailla vähän kaikkea mahdollista ja lainoille on olemassa useita palveluita vertailua varten. Yksi niistä on <a href="https://www.vertaalainaa.fi/" target="_blank" rel="noreferrer noopener">Vertaalainaa.fi</a> sivusto!</p>



<p>Itsehän olen varannut mökin syyskuussa ja ajateltiin viikko siellä olla. Yleensä tähän aikaan vuodesta on vietetty 2 viikkoa Kreikassa, mutta nyt jää välistä jo toisena vuotena putkeen. Me varattiin mökki vajaan 1.5h ajomatkan päähän kotoa. Tähän oli syynä se, että mökin varustelu oli meitä miellyttävä sekä mökin sijainti oli hyvä. Mökki on Iisalmen kupeessa ja läheltä löytyy vaellusreittejä, joita ajateltiin käydä kokeilemassa.</p>



<p>Tietenkin mökillä pitää harrastaa ihan vain olemassa oloa. Matkaan lähtenee siis lautapelejä sekä e-kirjan lukija. Ulkona käppäilyn lisäksi pitää tietysti ruokkia itseä ja mökin tietojen mukaan siellä on grilli, joten <a href="https://markokaartinen.net/pallogrillailua/">grillausta</a> tulenee tehtyä ahkeraan.</p>



<p>Rentoutuminen on tietysti osa mökkeilyä ja varsinkin, kun mökki ei ole oma (ei tartte puuhastella huoltohommien parissa). Meidän vuokraamalla mökillä onkin palju sekä poreamme (saunaa unohtamatta), joten rentoutuminen on aika taattua.</p>



<p>Meinasitko sinä mökkeillä vai oletko jo kenties mökkeillyt? Onko omaa mökkiä vai vuokraatko? Onko hyviä vinkkejä mökkeilyyn? Kommenttiboxi on aina auki!</p>



<p><em>Artikkeli on toteutettu yhteistyössä VertaaLainaa.fi:n kanssa.</em></p>



<p class="has-extra-small-font-size"><em>Artikkelin kuva: <a href="https://unsplash.com/@saiksaketh?utm_source=unsplash&amp;utm_medium=referral&amp;utm_content=creditCopyText">SaiKrishna Saketh Yellapragada</a> (<a href="https://unsplash.com/s/photos/summer-cottage-finland?utm_source=unsplash&amp;utm_medium=referral&amp;utm_content=creditCopyText">Unsplash)</a></em></p>