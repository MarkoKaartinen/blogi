---
title: 'Kryptovaluuttabuumi kasvaa'
slug: kryptovaluuttabuumi-kasvaa
status: published
published_at: 2022-04-08 10:58
updated_at: 2022-04-08 10:58
description: |
    Kryptovaluuttojen sanotaan mahdollisesti mullistavan maailmaa tulevaisuudessa. Ne kuitenkin jakavat sijoittajia eri ryhmiin, sillä osa sijoittajista suhtautuu kryptovaluuttoihin hyvin kriittisesti, ja uskoo ettei kryptovaluuttoja oteta osaksi jokapäiväistä talouttamme. Nyt tilanne näyttää kuitenkin kääntyvän ainakin jonkin verran, sillä vaikka edellisinä vuosina kryptovaluutat ovat olleet lähinnä sijoituskohde ja voittoja on tehty spekuloimalla hinnan kehitystä, on osaa kryptoista vihdoin… Jatka lukemista Kryptovaluuttabuumi kasvaa
legacy: true
categories:
- Blogi
---

<p>Kryptovaluuttojen sanotaan mahdollisesti mullistavan maailmaa tulevaisuudessa. Ne kuitenkin jakavat sijoittajia eri ryhmiin, sillä osa sijoittajista suhtautuu kryptovaluuttoihin hyvin kriittisesti, ja uskoo ettei kryptovaluuttoja oteta osaksi jokapäiväistä talouttamme. Nyt tilanne näyttää kuitenkin kääntyvän ainakin jonkin verran, sillä vaikka edellisinä vuosina kryptovaluutat ovat olleet lähinnä sijoituskohde ja voittoja on tehty spekuloimalla hinnan kehitystä, on osaa kryptoista vihdoin alettu harkitsemaan talouden tueksi.</p>



<p>Kesäkuun 5. päivä vuonna 2021 Maailman ensimmäinen valtio, El Salvador, otti Bitcoinin <a href="https://www.hs.fi/visio/art-2000008625438.html" target="_blank" rel="noreferrer noopener">maksuvälineeksi</a> virallisen valuuttansa rinnalle. El Salvadorin presidentti, Nayib Bukele, uskoo että Bitcoinin maksuvälineeksi ottaminen kannustaisi ulkomaalaisia sijoittajia tuomaan varoja maahan, sekä Bitcoinin helpottavan maan pankkitoimintaa. Tämä herätti kritiikkiä niin maan sisällä, kuin ulkopuolellakin, sillä osa uskoo, että Bitcoinin volatiilisuus voisi hankaloittaa maan jo valmiiksi epävakaata taloutta. Myös Sveitsin kaupunki, Lugano, ilmoitti maaliskuussa 2022 tekevänsä Bitcoinista, Tetheristä sekä Luganon omasta LVGA kryptovaluutasta virallisia maksuvälineitä.</p>



<h2 class="wp-block-heading"><strong>Sota on lisännyt kryptovaluuttojen suosiota</strong></h2>



<p>Yksi syistä miksi kryptovaluuttojen suosio on lisääntynyt, on Ukrainan sota. Bitcoin siirto on huomattavasti nopeampi, siinä missä pankkisiirto voi kestää useita päiviä, mikäli se edes tulee sotatilanteessa perille. <a href="https://osakesijoittaja.fi/kryptovaluutat/" target="_blank" rel="noreferrer noopener">Kryptovaluutta</a> on ollut myös hyödyllinen niille ketkä pakenevat maasta, sillä osa ei halua kantaa suuria summia käteistä mukana siinä missä osa ei edes saa enää nostettua käteistä pankkitileiltään.</p>



<p>Ukraina sai 100 miljoonaa dollaria  <a href="https://www.is.fi/digitoday/art-2000008650244.html" target="_blank" rel="noreferrer noopener">kryptolahjoituksina</a> sodassa Venäjää vastaan, ja Ukrainan presidentti Zelenskyy, allekirjoitti lain, jonka määrittelee virtuaalivaluuttojen oikeudellisen aseman, luokittelun, omistuksen ja sääntelyviranomaiset, sekä kryptopalveluiden tarjoajille asetetaan rekisteröintivaatimukset.</p>



<p>Vaikka kaikissa maissa ei olla vielä päästy kryptovaluutan hyväksymiseen maksuvälineeksi, monessa valtiossa ollaan liikkumassa siihen suuntaan. Tämä voi kuitenkin viedä monia vuosia, mutta on hyvä olla perillä kryptovaluuttoihin liittyvästä kehityksestä. Esimerkiksi Yhdysvaltojen presidentti Biden allekirjoitti 9. maaliskuuta 2022 toimeenpanomääräyksen, jossa hallitusta kehotetaan tutkimaan kryptovaluuttojen riskejä ja hyötyjä. Tämän seurauksena myös Yhdysvallatkin siis näyttävät liikkuvan kryptopositiivisempaan asemaan. Myös arabiemiraatit pyrkivät luomaan valtiostaan kryptoystävällisemmän.</p>



<p>Tästä päästäänkin siihen miksi kryptovaluutat ovat suosittuja nykyään muutenkin kuin sijoituskohteena. Ne mahdollistavat käyttäjilleen nopeat ja kustannustehokkaat siirrot, ja tämän lisäksi kryptojen toiminnasta päätetään hajautetusti kaikkien omistajien kesken. Kryptovaluutat mahdollistavat käyttäjälleen myös täyden anonymiteetin, jota moni kaipaa nykypäivänä tietoturvauhkien alla.</p>



<p>Bitcoin on edelleen kryptovaluuttojen ykkönen, sillä siihen on sijoitettu eniten ja kuten edellämainituista huomaakin, sitä on eniten otettu käyttöön eri valtioissa osaksi taloutta. Bitcoinille on kertynyt vuosien varrella hyvä määrä uskottavuutta ja se koetaan huomattavsti luotettavampana kuin monet muut kryptovaluutat – täten siis voidaan ennustaa, että se mahdollisesti pysyisi jatkossakin ykkössijalla.</p>