---
title: Miksi en pidä Discordista
slug: miksi-en-pida-discordista
status: published
published_at: 2024-11-06 16:09
description: Kerron hieman miksi en pidä Discordista vaikka oikeasti käytän sitä ja joiltain osin pidänkin siitä.
categories:
- Internet
tags:
- Discord
- Internet
- Mielipide
- Yhteisöt
- Pelit
- Pelaaminen
---
{: class="lead"}
Käytän [Discordia](https://discord.com/), mutta on syy miksi en siitä pidä joissakin asioissa. Koska otsikosta piti saada kokeeksi hieman raflaavampi ja saada ihmiset klikkaamaan niin siksi noin kärkäs mielipide.

## Mihin käytän Discordia?

Muistatteko ne ajat, kun VoIPia varten piti pelatessa olla joko [Mumble](https://www.mumble.info/) tai [Teamspeak](https://www.teamspeak.com/en/) palvelin. Sitäkin tuli aikanaan hostattua, jotta voitiin pelailla Internetin yli.

Pääasiallisesti käytänkin Discordia siihen, että pelaillaan kavereitten kanssa siellä ja on näin kommunikointi kunnossa. 

Me töissä itseasiassa käytetään kanssa parin miehen lafkassa Discordia ihan chattaamiseen sillä se menee kivasti näin pelaajana siinä rinnalla. 

Eli mun Discordin käyttö on hyvinkin peruskäyttöä. Ei mitään VoIPin ja tekstichatin lisäksi. Ei isoja yhteisöjä tai mitään tämmöisiä.

## Miksi en pidä Discordista?

**Yhteisöt**, jotka ei ole muualla, kuin Discordissa. 

Tuossa on isoin syy. Mutta kerrotaan hieman mikä siinä oikein mättää. Tämä on nyt jokusenkin kerran harmituksen takana ja ärsyttänyt.

Discordin keskustelut ei ensinnäkään ole mitenkään julkisesti löydettäviä. Eli jos Googlaan niin ei sitä tietoa löydy sieltä mikä on Discordissa.

Esimerkkinä eräs PHP kirjasto piti keskustelua Discordissa ja oikeastaan iso osa infosta mitä kaipaili oli siellä eikä esim. julkisella foorumilla tai GitHubissa. Tämä vaikeutti vastausten löytöä koska osa samoista ongelmista mitä itsellä oli on hukkunut virtaan ja siihen ei löytynyt vastausta tai sitten vastaus oli hukkunut keskusteluun ja oli vaikeasti löydettävissä.

Kun pelailin Helldiversia niin sekin yhteisö oli pääosin siellä Discordissa ja joskus kävinkin katselemassa infoja sieltä, kun oli servereillä ongelmia tai jotain vastaavaa.

## Miksi sitä Discordia sitten käytetään?

Discordhan on kasvanut ominaisuuksiltaan ja käyttäjiltään ja kaikelta muultaankin siitä kun itse ekoja kertoja käytin sitä. Siellä on nykyään tosi paljon mahdollisuuksia ja kaikki on ilmaista aika pitkälle.

Siksi itsekin olen Discordiin tehnyt muutaman henkilön instansseja, koska ei se ole maksanut mitään. Samoin se on tosi helppoa pistää pystyyn ja alkaa käyttämään. Monelle se onkin jo tuttu ja muutenkin on asennettuna ja käytössä se.

## Mikä olisi parempi vaihtoehto Discordille?

Olen joskus varmaan aiemminkin ränttinyt foorumeista, mutta ne on vielä tosi hyviä ja niitä pääsee halutessaan kuka vain lukemaan ja löytämään informaatiota.

Halutessaan saa ilmaiseksi tehtyä foorumit tai ainakin tosi pienellä kustannuksella alkuun. On moderneja alustoja ja sitten vähemmän moderneja.

Foorumissa esim. jonkun pelin kehittäjällä on myös se etu, että he itse omistaa sen viestimäärän (toki joutuu ylläpitämään), mutta mitäpä jos Discord loppuu tai muuttaa toimintojaan enemmän maksulliseksi?

Avoimella lähdekoodilla on tosi paljon eri alustoja, esimerkiksi [Discourse](https://www.discourse.org/) tai [Flarum](https://flarum.org/). Maksullisella puolen on sitten esim. [Xenforo](https://xenforo.com/). Näin pari mainitakseni.

**Käytätkö sinä Discordia?**
