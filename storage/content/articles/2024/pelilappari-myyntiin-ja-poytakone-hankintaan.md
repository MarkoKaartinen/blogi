---
title: Peliläppäri myyntiin ja pöytäkone hankintaan
slug: pelilappari-myyntiin-ja-poytakone-hankintaan
status: published
published_at: 2024-11-05 13:57
description: Nyt on aika päivittää pelikannettava pöytäkoneeseen. Aikeissa on siirtyä 2k pelaamiseen 1080p pelaamisesta. Tule mukaan seuraamaan mitä tässä hommassa tapahtuu.
categories:
- Tietokoneet
series: 
- Pelikone läppärin tilalle
tags:
- Tietokone
- Pelikone
- Peliläppäri
- Kannettava
- Pelit
- Pelaaminen
---
{: class="lead"}
On jo aikakin alkaa päivittämään tietokonerautaa. On siis laitettava vuonna 2022 hankittu pelikannettava kiertoon. Tämä on ensimmäinen osa tälle artikkelisarjalle, joka tulee päivittymään täällä blogissa!

Hommahan aloitetaan sillä, että pistetään tietysti peliläppäri myyntiin. Tämä onkin ollut jo reilun viikon [Torissa](https://www.tori.fi/15499397) myynnissä ja hinta on laskenut sillä välin. Paljon on klikkejä ja katseluita, mutta ei vielä myytyä konetta.

Arvelinkin, että tämän myynti voi kestää ja katsotaan nyt mikä hinta sille lopulta asettuu. Tuo nimittäin tulee rahoittamaan hyvän osan uudesta koneesta (toivottavasti).

## Millainen kone tilalle?

Tässä, kun pari viikkoa on osia selaillut ja tutkinut niin on päähän jumahtanut tietty kombo. AMD pohjaista konetta lähdetään kasaamaan ja tietysti itse!

Aluksi olin pistämässä AMD Ryzen 5 7600X prosessoria tähän, mutta nyt tänään tulikin tilattua AMD Ryzen 5 7500F prosessori. Ero ei pikaiseen [tutkintaan](https://www.cpubenchmark.net/compare/5033vs5648/AMD-Ryzen-5-7600X-vs-AMD-Ryzen-5-7500F) ole iso, mutta otetaan mieluusti n. 80€ säästö prosessorin hinnassa vastaan. Bonarina vie vähemmän virtaakin, mutta integroitua näytönohjainta ei ole, mutta sillä ei pelikoneessa tee mitään.

Näytönohjaimeksi valikoitui AMD:n 7800XT malli. Toinen vaihtoehto olisi Nvidian leiristä 4070 malli, mutta voi olla, että mennään tässäkin AMD:n leiriin hinnan ja perffin puolelta. Ray Tracing ei itselle ole niin tärkeä juttu missä ilmeisesti Nvidia olisi parempi. Näytöissä kuitenkin tuntuu olevan AMD freesynciä paremmin myös tarjolla näissä halvemmissa vs. Nvidian G-synciä.

Muut osat onkin sitten sillä linjalla, että vähän mitä sattuu eteen. Muistia tulee olemaan 32 gigaa (2x16 gb), joku sopiva emolevy missä bluetooth ja tuki kaikelle tarvittavalle. Virtalähde 750W (tai 850W) tehoilla. Kiintolevyksi tulee tietysti nvme m.2 ssd levy ja varmaan ainakin pari teraa. Siihen lisäksi sit tietty kotelo ja prossucooleri.

Tähän lisäksi sitten Windows lisenssi sillä harmillisesti ei vielä anticheatit toimi [Bazzitella](https://bazzite.gg/). Niin tuokin on yksi syy miksi AMD pohjaista näytönohjainta olen tähän ottamassa. Bazzitella on parempi tuki sille. Voisi olla hauska dualboottina ajaa Bazzitea ja Windowsia.

Tietenkin koitetaan saada mahdollisimman halvalla, mutta kuitenkin pidetään mielessä se, että sen pitää toimia ja kestää 2+ vuotta hyvinkin käytössä. 

## Miksi?

Pelikannettavan hankin aikoinaan siksi, että tuli kannettua sitä matkassa ja pelattua muuallakin kuin pöydän ääressä. Nyt taas on suurin osa tai melkein kaikki PC pelaaminen pöydän ääressä erillisellä näytöllä ja näppiksellä. Hauskaa on myös, että tuo kannettavan näyttö on parempi, kuin erillinen näyttö, mutta pääosin kun pelaan 1080p tasoista tällä hetkellä niin ei ole merkitystä.

Muutenkin hieman kaipaisi tehoja sillä usein rajoitan FPS:n kiinteäksi 60:ksi ja sillä saan sitten tuulettimiakin hiljaisemmaksi.

Samaten ajatuksissa on siirtyä 2k näyttöön ja saada sit tarkempaa kuvaa siihen joka auttaa hieman työnteossakin. Saisipahan tuossa lisää tehoja ja pikseleitä ruudullekin peleissä.

## Lopuksi

Tästä tulee tosiaan sarja! Eli pääsette seuraamaan tohelluksiani blogissa ja katsotaan sitten millainen kone sieltä tulee loppujen lopuksi käyttöön.

Postailen varmaan [Mastodonin](https://kaartinen.social/@marko) puolelle vähä reaaliaikaismmin, mutta blogiin tulee sitten aikanaan postauksia!

Valistuneita ja vähemmän valistuneita kommentteja saa heitellä! 
