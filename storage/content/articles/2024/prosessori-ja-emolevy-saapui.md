---
title: Prosessori ja emolevy saapui!
slug: prosessori-ja-emolevy-saapui
status: published
published_at: 2024-11-11 16:48
description: Ensimmäiset osat tuli jo tilattua ja ne on jo saapuneet. Prosessoriksi valikoitui AMD Ryzen 5 7500F ja emolevyksi ASUS TUF GAMING B650-PLUS WIFI.
categories:
- Tietokoneet
series:
- Pelikone läppärin tilalle
tags:
- Tietokone
- Pelikone
- Peliläppäri
- Kannettava
- Pelit
- Pelaaminen
- Prosessori
- Emolevy
- AMD
- ASUS
---
{: class="lead"}
Olihan se arvattavissa, että jotain pitää tilata vaikka ei vieläkään ole edellinen kone mennyt [kaupaksi](https://www.tori.fi/profile/ads?userId=2145755174). Lähinnä siksi, koska tuli niin hyvää tarjousta vastaan ja tuli outletista palautustavaraa vastaan.

Tämmöisillä toimilla saadaan hieman säästöjä, kun tilataan tarjouksesta ja sitten kun sattuu esim. Verkkokauppa.comin outletista sopivaa palautettua tavaraa vastaan. Näillä toimilla voi saada hyviäkin säästöjä ja budjettia pidettyä kurissa. Tämä vain tarkoittaa, että pitää olla nopea...

## Prosessori: AMD Ryzen 5 7500F

Tämä päätyi prosessoriksi oikeastaan sen takia, kun löysin sen suhteellisen hyvään hintaan. Hintaa tälle tuli 143.25 € posteineen. Tämä on ilmeisesti ns. kasaukseen tarkoittu malli sillä tuli ei brändätyssä laatikossa ja ilman cooleria. Tämä oli tiedossa ja ei ole itselle mitään merkitystä.

![AMD Ryzen 5 7500F prosessori laatikossa](/media/2024/ryzen7500f.jpeg)

Aluksi mietin tosiaan Ryzen 5 7600X prosessoria, mutta sen hinta on ollut halvimmillaan Hinta.fi mukaan 208 euroa (ilman posteja). 7500F halvin hinta on Hinta.fi mukaan ollut 165 euroa. Eli tässä nyt säästettiin jo 7500F halvimmasta hinnasta saati sitten jos verrataan 7600X hintaan.

Näiden prosessorien tehoissa on pientä [eroa](https://www.cpubenchmark.net/compare/5033vs5648/AMD-Ryzen-5-7600X-vs-AMD-Ryzen-5-7500F), mutta ei oikeastaan mitenkään merkittävää. Bonuksena 7500F on virtapihimpikin. Ainut ns. isompi ero on se ettei ole integroitua näytönohjainta, mutta sille en koe tarvetta. Toki emolevyyn ei nyt voi kytkeä näyttöä, mutta näytönohjaimeen voi sitten kytkeä useammankin.

## Emolevy: ASUS TUF GAMING B650-PLUS WIFI

Tämä oli nyt ns. löytö. Löytyi Verkkokauppa.comin outletista ja hintaa tuli posteineen 133.99€. Hinta.fi mukaan halvin hinta on ollut 170 euron luokkaa (ilman posteja). 

![ASUS TUF GAMING B650-PLUS WIFI emolevy](/media/2024/asustuxgamingb650pluswifi.jpeg)

Minulla oli vaatimuksena oikeastaan se, että se tukee AM5 prosessoria, se on ATX kokoinen, siinä on Bluetooth ja sinne saa pari m.2. kovalevyä. Ns. isompia vaatimuksia ei tosiaan ollut, mutta tämän kun löysin tuolta outletista niin se lähti tilaukseen.

Tämähän on tosiaan outlet emolevy ja erona ns. uuteen on se, että tämä on tehdashuollettu emolevy. Tästä myös puuttui uuden mukana tulevat tarvikkeet ja ruuvit. Itsellä ruuveja kuitenkin on jemmassa jo joten ei ole isompi ongelma. Samoin WIFI antennit uupuvat, mutta itsellä tulee kone piuhalla kiinni.

Tässähän on onneksi integroituo IO-shield eli tuo osa mikä tulee koteloon ja johon kiinnitetään sitten USB laitteita yms. Olisin kyllä varmaan 3D-tulostanut oman jos ei olisi ollut integroituna.

## Homma jatkuu

Tällä hetkellä on siis rahaa käytetty 277,24€ ja vielä puuttuu näytönohjain, kotelo, virtalähde, muistit, prosessorin jäähdytin sekä kovalevy. 

Pääsi sentään hieman jo asennushommiinkin! Prosessori pääsi siis paikalleen.

![Prosessori asennettuna emolevyyn](/media/2024/ryzen_asennettuna_asus_emolevyyn.jpeg)

Nyt onkin ns. hyvä tarjouskausi menossa sillä on Black week ja Black friday tulossa. Verkkokauppojen outletit elää omaa elämäänsä ja varsinkin jos sattuu sopivaa osaa sopivaan hintaan niin tietäähän sitä mitä tapahtuu.

Touhua voi kommentoida tuttuun tapaan niin Mastodonissa ja sitten uutena palautin tänne blogiin ns. normaalin kommentoinninkin.
