---
title: Viimeiset osat sisään ja pelaamaan
slug: viimeiset-osat-sisaan-ja-pelaamaan
status: published
published_at: 2024-12-05 11:05
description: 
categories:
- Tietokoneet
series:
- Pelikone läppärin tilalle
tags:
- Tietokone
- Pelikone
- Peliläppäri
- Kannettava
- Pelit
- Pelaaminen
- Näytönohjain
- AMD
- Muistit
- Asus
- Radeon
---
{: class="lead"}
Niin siinä kävi, että kannettava meni kaupaksi ja sain luvan itseltäni tilata viimeset osat. Puuttuvia osia oli siis näytönohjain, muistit ja kovalevy.

Ensin pieni disclaimer, että tämä artikkeli tulee pari viikkoa "myöhässä" sillä sain viimeiset osat käsiin ja asennettua pari viikkoa sitten, mutta en ole saanut tätä artikkelia kirjoitettua. Olen nimittäin pelaillutkin...

![Näytönohjain ja muistit](/media/2024/naytonohjain_muistit.jpeg)

## Näytönohjain: Asus AMD Radeon DUAL-RX7900GRE-O16G

Näytönohjaimeksi olin tosiaan [suunnitellut](/2024/pelilappari-myyntiin-ja-poytakone-hankintaan) 7800 XT näytönohjainta. Noh loppujen lopuksi Verkkokauppa.comista lähti ostoskoriin 7900 GRE näytönohjain. Sekin AMD:tä kyllä, mutta hieman parempi malli kuin 7800 XT. 

Tämä on myös vertailuissa parempi kuin esim. perus 4070 mutta muistaakseni verrattavissa 4070 TI malliin. Tämä on 7800 XT ja 7900 XT välimalli käytännössä.

Tämän tilasin ennen black fridaytä ja weekkiä sillä en uskonut isoja tarjouksia tästä ja eihän niitä ollutkaan. Aina olisi voinut palauttaakkin. Hintaa tälle nyt tuli lopulta 579.99 euroa plus postit.

## Muistit: Kingston FURY Beast DDR5 6000 MHz CL36 32 Gt

Muistit löytyi taas Verkkokauppa.comin outletista. Näissä oli oikeastaan vaatimuksena määrän puolesta 32 gigaa ja sitten 6000 MHz. Muuten vähän hinnan mukaankin. Hintaa tuli 99 euroa plus postit.

Sivuhuomiona: Nyt tuli tilattua outletin puolelta kuranttia tavaraa ja varmaan kyttäilen silloin tällöin myös jatkossa verkkiksen outlettia. Voi saada aika hyvää hintaa.

## Kiintolevy: Western Digital Black SN850X M.2 2000

Vaikka tämä osa on nyt odottamassa vielä, että se lähtee Datatronicilta tulemaan. Tilaus nimittäin odottaa verkkokaapelia vielä ja kuulemma sen saavat tuossa ensi viikolla. 

Tämä oli pienoisessa tarjouksessa BF kunniaksi ja hintaa tälle jäi 129.9 euroa ja ilmaisilla posteilla vaihteeksi.

Nyt joku tarkkaavainen ehkä miettii miten kone käy ja kukkuu ilman kiintolevyä. No eihän se toimi. Lainasin nimittäin pleikkarista sinne asennettua teran m.2 ssd:tä siksi aikaa, että saan tuon kaksi teraisen käsiini ja asenneltua sen. Joudun toki Windowsin uusiksi pistämään mutta ei anneta sen häiritä.

## Nyt pelataan

Konetta, kun oltiin jo kasattu aina kun sopivaa osaa tuli ja aina kun osaa saatiin kiinni niin loppukasaukseen ei mennytkään aikaa. Näytönohjain, muistit ja lainakovalevy paikalleen ja Windows asentumaan.

Toki koneeseen on asennettu myös sopiva näytönohjaimen pidike.

![Pelikone kasassa ja toiminnassa](/media/2024/pelikone_kasassa.jpeg)

Onhan tässä iso ero kannettavaan jo äänessä. Rouvan ensimmäiset kommentit oli miten tämä on näin hiljainen. Hiljainenhan se onkin sillä ei tuo kauheammin ole möykkää tuulettimien osalta pitänyt.

Lämmöt on pysynyt aisoissa, kun edessä olevat tuulettimet ovat isot ja prosessorilla on tooosi paljon ylimitoitettu AIO. Näytönohjainkaan ei kovin lämpimänä ole käynyt, kun kopassa toimii muuten tuuletus eli ei kauheammin tarvitse senkään tuulettimien tehdä ääntä.

Itse peleissä ero on kanssa huomattava sillä pystyi Battlefieldissä pistämään hieman parempaa grafiikkaa ja samoin Horizon Zero Dawn remastered pyöri huomattavasti nätimmin ja paremmin. Ei kai tuo ihmekään ole, kun päivitetään tuoreempaa ja tehokkaampaa rautaa.

Sopivasti sain No Man's Sky pelissä myös cloud savet toimintaan ja sain PlayStation 5 saven myös PC:lle. Nyt voin ristiin pelata ja tulikin nyt käynnissä ollut Omega expeditio pelattua PC:llä. Se on sanottava jos vertaa tätä peliä PC vs. PS5 niin jotenkin tuntui hieman sulavammalta pleikalla, mutta pientä säätöä, kun teki asetuksiin niin PC alkoi kanssa paremmin pyöritellä. Pelintekijä toki saa tehtyä PS5:lle omat temppunsa ja optimoinnit, kun rauta on sama.

Nyt onkin ollut peluussa noiden edellä mainittujen lisäksi [shapez 2](https://store.steampowered.com/app/2162800/shapez_2/) ja [Zero Sievert](https://store.steampowered.com/app/1782120/ZERO_Sievert/). Pitäisi myös hieman 3D-mallinnusta puuhastella Fusion 360 softalla.

**Pelejä saa ehdotella Mastodonissa ja kommenteissa!**

## Mitä seuraavaksi

Pelataan ja käytetään tietokonetta kovasti ja paljon. Tässä parin viikon aikana on ehkä pari päivää kun ei ole vain kerennyt tuolla pelaamaan.

Tämä artikkelisarja saa nyt päättyä tähän ja uutta sarjaa onkin tulossa jo. 

Nimittäin tuossa samassaa kovalevy tilauksessa on tulossa yhden teran m.2 levy myös ROG Ally käsikonsoliin. Siihen onkin ajatus pistää adapterin avulla teran levy ja saada siihen Windows + Bazzite dualboot toimimaan.
