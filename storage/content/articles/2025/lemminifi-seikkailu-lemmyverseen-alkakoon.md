---
title: Lemmini.fi - Seikkailu Lemmyverseen alkakoon!
slug: lemminifi-seikkailu-lemmyverseen-alkakoon
status: published
published_at: 2025-03-12 18:36
description: Nyt alkoi kokeilut Lemmyn kanssa ja päädyin perustamaan Lemmini.fi nimisen Lemmy instanssin.
categories:
- Lemmy
tags:
- Lemmy
- Lemmini.fi
- Lemmyverse
- Fediverse
- Fediversumi
- Lemmini
---
{: class="lead"}
Tuli vihdoin aika alkaa kokeilut Lemmyn kanssa ja hypätään suoraan ns. syvään päätyyn. Päätin nimittäin pelkän Lemmy tunnuksen luomisen lisäksi perustaa avoimen Lemmy instanssin nimeltä Lemmini.fi

## Mikä ihmeen Lemmy?

Lemmy on ilmainen ja avoimen lähdekoodin ohjelmisto, jota käytetään uutisseurantaan ja keskustelufoorumeiden alustana. Instanssit, joille Lemmy-ohjelmistot on asennettu kommunikoivat keskenään ActivityPub-protokollan avulla. Lähde: [Wikipedia](https://fi.wikipedia.org/wiki/Lemmy_(ohjelmisto))

Lemmy on siis avoimen lähdekoodin korvike Redditille.

Samoin kuin Mastodon ja [Pixelfed](https://markokaartinen.net/2025/pixelfed-vinkkeja) Lemmy on osa fediversumia ja voit seurata ristiin rastiin.

## Lemmini.fi

Tämä on siis minun ylläpitämä Lemmy instanssi ja on uusi lisä niihin softiin mitä ylläpidän. Ajatus on lähteä kokeilla tekemään suomalaisille suunnattua instanssia ja luoda sinne suomalaisia yhteisöjä - sellaisia mitä ei muilla vielä ole

Lemmini nimi tulee sopuleista ja itse Lemmy sovelluksen nimi viittaa myös sopuleihin.

Osoite on siis [lemmini.fi](https://lemmini.fi) ja instanssi on avoin kaikille!

## Miksi hostata itse?

**Miksi ei?** Tässä tuli myös opiskeltua itselle uutta sillä päädyin tekemään asennuksen Ansiblella, jota suositeltiin. Tämä onkin sitten oma "suo" johon varmasti tulen tutustumaan lisää vielä.

Itse hostaamalla tulee myös opittua sovelluksesta asioita mitä ei käyttäjänä välttämättä huomaakkaan.

## Niin mikä seikkailu?

No, itse en aiemmin kauheammin Lemmyä ole käyttänyt ja nyt taitaa olla tulossa tai menossa uusi aalto "Reddit pakolaisia". Oma mielenkiinto heräsi tässä vähän aikaa sitten ja olenkin Redditiä käyttänyt hyvän tovin ja se on ollut hieman nihkeää sen jälkeen kun Apollo sovellus lähti pois ja homma on oikeastaan mennyt alaspäin siitä.

Seikkailulla tarkoitan myös sitä, että te - blogin lukijat - pääsette *nauttimaan* tulevista blogipostauksista liittyen Lemmyyn.

Tervetuloa Lemmyverseen, [Lemmini.fi](https://lemmini.fi/) instanssille ja ylipäätään tälle seikkailulle mukaan!
