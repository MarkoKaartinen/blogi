---
title: Pixelfed vinkkejä
slug: pixelfed-vinkkeja
status: published
published_at: 2025-03-10 15:33
description: Tässä artikkelissa on kerrottu vinkkejä Pixelfedin käyttöön ja hieman sen eroista Mastodoniin verrattuna sekä millaista sitä on ylläpitää.
categories:
- Pixelfed
tags:
- Pixelfed
- Vinkit
- Sosiaalinen media
- Fediverse
- Fediversumi
- Instagram
---
{: class="lead"}
Ylläpidän Pixl.fi nimistä Pixelfed instanssia ja tässä artikkelissa haluankin jakaa muutaman vinkin liittyen Pixelfediin.

## Mikä on Pixelfed?
Pixelfed on avoimen lähdekoodin sosiaalisen median alusta, joka on suunniteltu erityisesti kuvien jakamiseen. Se on osa fediversumia ja käyttää Activitypub protokollaa.

Pixelfed on siis Instagramin "korvike" fediversumissa, jos nyt näin yksinkertaistetaan.

## Miten Pixelfed ja Mastodon eroavat?

Pixelfed keskittyy täysin kuviin ja tarinoihin, kun taas Mastodon on enemmän tekstipohjainen alusta. Mastodonissa voit jakaa tekstiä, kuvia ja videoita, mutta se ei ole yhtä keskittynyt kuvien jakamiseen kuin Pixelfed.

Voit kuitenkin seurata ristiin Mastodon ja Pixelfed tilejä, joten voit jakaa sisältöä molemmissa alustoissa. Jos seuraat Pixelfedin kautta Mastodon käyttäjää niin näet häneltä vain kuvat.

Itse jaan hieman harkitummin kuvia Pixelfedissä ja Mastodonissa sitten ei niin harkitusti...

## Miten aloittaa Pixelfedin käyttö?

1. **Luo tili**: Valitse instanssi, johon haluat liittyä. Voit luoda tilin esimerkiksi [pixl.fi](https://pixl.fi) (minun ylläpitämä) tai [pixelfed.social](https://pixelfed.social) (kehittäjän ylläpitämä) -instanssille. Listan instansseista löytyy osoitteesta: [pixelfed.org/servers](https://pixelfed.org/servers)
2. **Täytä profiilisi**: Lisää profiilikuva ja lyhyt kuvaus itsestäsi.
3. **Aloita seuraaminen**: Voit seurata muita Pixelfed-käyttäjiä sekä muita Fediverse-alustoilla olevia tilejä, kuten Mastodon-käyttäjiä.
4. **Jaa sisältöä**: Voit jakaa kuvia, videoita ja tarinoita. Muista käyttää hashtageja, jotta muut käyttäjät löytävät sisältösi helpommin.

Kuten Mastodonissa käyttäjätunnuksesi on muotoa `@nimimerkki@instanssi.tld`, kannattaa siis ajatella näitä hieman sähköpostiosoitteen tavoin. Kahdella eri instanssilla voi olla @marko nimimimerkki, mutta ne voivat olla täysin eri henkilöitä.

## Vinkkejä

Alla on muutama vinkki, jotka voivat auttaa sinua Pixelfedin kanssa.

### Käytä hashtageja
Hashtagit ovat erittäin tärkeitä Pixelfedissä, sillä ne auttavat muita käyttäjiä löytämään sisältösi. Käytä relevantteja hashtageja kuvissasi ja tarinoissasi, jotta voit tavoittaa laajemman yleisön.

### Seuraa muita käyttäjiä
Seuraamalla muita käyttäjiä voit löytää uusia ja mielenkiintoisia tilejä. Voit myös saada sitä kautta inspiraatioita omiin kuviisi.

### Osallistu keskusteluihin
Pixelfedissä on mahdollista osallistua keskusteluihin muiden käyttäjien kanssa. Voit kommentoida ja tykätä muiden kuvista, mikä voi johtaa todella mielenkiintoisiin vuorovaikutuksiin.

### Ole kärsivällinen
Pixelfed on vielä aktiivisen kehityksen alla, joten kaikki ominaisuudet eivät välttämättä toimi täydellisesti. Ole kärsivällinen ja anna kehittäjille aikaa parantaa alustaa.

Pixelfedin kehittämiseen voit osallistua [GitHubissa](https://github.com/pixelfed/) ja sieltä löydät myös avoinna olevat issuet ja voit raportoida omia ongelmia.

### Asenna Pixelfed app

Pixelfedillä on oma sovellus Androidille ja iOS:lle ja ne löytyy kunkin alustan sovelluskaupasta nimellä "Pixelfed". Alla vielä linkit näihin sovelluksiin:

- [Virallinen Android -sovellus](https://play.google.com/store/apps/details?id=com.pixelfed)
- [Virallinen iPhone -sovellus](https://apps.apple.com/us/app/pixelfed/id1632519816)

## Entäs Pixelfedin ylläpitäminen?

Jos sinua kiinnostaa oman instanssin ylläpitäminen niin Pixelfedin [dokkareista](https://docs.pixelfed.org/) löytyy siihen ohjetta. Tässä varsinkin kannattaa muistaa tämän nuori ikä.

Pixelfedin ylläpitäminen on haastavaa Mastodoniin verrattuna. Sillä Pixelfed kehittyy välillä hyvinkin vikkelään ja dokumentointi ei pysy mukana. 

Alusta asti kannattaa ainakin säätää media tallentumaan S3 tyyliseen pilvipalveluun. Näin ei tarvitse alkaa tekemään siirtoa myöhemmin.

Jos aiot alkaa ylläpitämään julkista instanssia eli ottaa muita käyttäjiä sinne niin varaudu kysymyksiin. Niitä tulee sillä tässä varsinkin näkyy Pixelfedin nuori ikä ja se ettei kaikki toimi kuten on ajateltu.

Jos taas aiot alkaa ylläpitämään omaan instanssia itselle niin anna mennä vaan. Minullakin pyörii kaartinen.photos instanssi. Tämä on ihan vain siksi, että sain `@marko@kaartinen.photos` tunnuksen, kun on Mastodonissa `@marko@kaartinen.social` sekä on muuten Matrixissa `@marko:kaartinen.social` tunnus sillä sen sai konffattua kivasti.

## Loppusanoja

Pixelfed on tosi lupaava vaihtoehto Instagramille, mutta ikävä kyllä vielä aika kesken. Se on saanut alkuvuonna ison boostin ja tuo kävijämäärän nousu näkyi myös Pixl.fi instanssilla.

Toivon ainakin, että nyt Kickstarterin myötä Pixelfed lähtee kiitoon ja alkaa tulla paljon kaivattuja ominaisuuksia ja parannuksia niin työpöytäkäyttöön, kuin mobiiliin.

**Joko sinä olet Pixelfedissä?**
