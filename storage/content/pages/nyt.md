---
title: Mitä nyt tapahtuu
description: Tämä on Nyt -sivu, jossa kerron mitä elämässä tapahtuu tällä hetkellä.
updated_at: 2024-10-30 12:48
show_updated_at: true
---

{: class="lead"}
Tämä on **nyt** sivu, jossa kerron mitä tapahtuu elämässäni juuri nyt. Päivittelen sivua säännöllisen epäsäännöllisesti! 

Tämä sivu on saanut inspiraationsa [nownownow.com projektista](https://nownownow.com/about). 

## 🏡 Koti

Asustelen kahdestaan rouvan kanssa vuokrarivarissa Kuopiossa 🇫🇮.

## 🎮 Pelit

Tällä hetkellä pelailen [No Man's Sky:tä](https://www.nomanssky.com/) [Playstation 5:lla](https://www.playstation.com/fi-fi/ps5/).

Käytössä on myös [Asus ROG Ally Z1 Extreme](https://rog.asus.com/fi/gaming-handhelds/rog-ally/rog-ally-2023/) [Bazzitella](https://bazzite.gg/), jota pelailen lähinnä sohvannurkasta ja erilaisia indiepelejä kuten [Tape to tape](https://tapetotapegame.com/), [Balatro](https://www.playbalatro.com/) ja [Stardew valley](https://www.stardewvalley.net/).

Tätä kirjoittaessa olen myymässä myös pelikannettavaa ja jos sen saan myytyä niin kasaan taas pöytäkoneen.

## 🎬 Elokuvat & Sarjat

Rouvan kanssa on ns. normaalien suomalaisten TV sarjojen (Farmi, Huutokauppa Keisari, Kape yms.) lisäksi menossa [Game of Thrones](https://www.imdb.com/title/tt0944947/).

Itse olen katsonut [Americans](https://www.imdb.com/title/tt2149175/) sarjaa. Kohta pitäisi uusi etsiä katsottavaksi.

## 🍕 Ruoka

Kesällä tuli grillattua ahkerasti ja pitäisikin taas grillata jotain pallossa ja/tai kamadossa. Pizzan tekokin hieman tauolla ollut nyt, kun pääsi kaasu loppumaan. Sitäkin pitäisi kyllä tehdä...

## 👨🏻‍💻 Omat projektit

Näitähän on. Jatkuvassa aktiivisessa kehityksessä on [SpottiHinta.fi](https://spottihinta.fi) ja [Saunotaanko.fi](https://saunotaanko.fi) projektit.

[Tapaaminen.net](https://tapaaminen.net/) on kanssa myös kehityksen kohteena, kun aikaa on.

Samoin puuhastelen myös parin muun koodaus projun puitteissa mitkä julkaistaan joskus... 

Tämä blogikin koki uudistuksen kun sai itse koodatun moottorin ja ulkoasun alleen.

Samoin eri fediversumin projut pyörii vielä eli [Kaartinen.social](https://kaartinen.social) (Mastodon), [Kaartinen.photos](https://kaartinen.photos) (Pixelfed), [Pixl.fi](https://pixl.fi) (Pixelfed), [Kalakukko.social](https://kalakukko.social) (Mastodon) ja [Blogi.social](https://blogi.social) (Mastodon).

## 🗺️ Matkustus

Tällä hetkellä ei ole matkaa varattuna eikä isompia matkoja kiikarissa. Alkuvuodesta pitänee taas alkaa kyttäämään minnepäin Kreikkaa sitä loppukesästä lähtisi.

## 💻 Työ

Työt jatkuu ns. entiseen malliin. Tehdään verkkosivuja sekä -projekteja. Samoin puuhastellaan mitä puuhastellaan toiminimen puitteissa.
